# -*- mode: mandoku-view; -*-
#+TITLE: 重修政和證類本草
#+DATE: 2015-09-11 03:53:36.313988
#+PROPERTY: ID KR3e0029
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB03n0124-029重修政和證類本草-卷第二十九.
<pb:KR3e0029_SBCK_029-1a>¶
苦瓠(瓠子/續注)胡(大蒜/也)蒜(小蒜/也)¶
　胡葱(今/附)蓴(石蓴絲/蓴續注)水斳(音/芹)¶
　馬齒莧(今/附)茄子(今附/根附)蘩蔞¶
　雞腸草(自草部/今移)白苣(萵苣附元附苦/苣條下今分條)落葵¶
　䓰(唐/附)蕺　馬芹子(唐/附)¶
　芸薹(唐/附)雍菜(新/補)菠薐(新/𥙷)¶
　苦蕒(新/𥙷)鹿角菜(新/補)莙薘(新/補)¶
　東風菜(今/附)¶
苦瓠味苦寒有毒主大水面目四肢浮腫下水令人吐生晉¶
地川澤(陶隱居云瓠與冬瓜氣類同輩而有上下之殊當是/為其苦爾今瓠自忽有若者如膽不可食非别生一)¶
(種也又有瓠&KR1365;音婁亦是瓠類小者名瓢食之乃勝瓠凡此/等皆利水道所以在夏月食之大理不及冬瓜也/云)¶
(瓠與冬瓜瓠&KR1365;全非類例今此論性都是苦瓠&KR1365;爾陶謂瓠/中苦者大誤矣瓠中若者不入藥用冬瓜自依前說瓠&KR1365;與)¶
<pb:KR3e0029_SBCK_029-1b>¶
(瓠又湏辨之此三物苗葉相似而實形有異瓠味皆甜時有/苦者而似越瓜長者尺餘頭尾相似其瓠&KR1365;形狀大小非一)¶
(瓠夏中便熟秋未並枯瓠&KR1365;夏末始實秋中方熟取其為器/經霜乃堪瓠與甜瓠&KR1365;體性相類但味甘冷通利水道止渇)¶
(消熱無毒多食令人吐苦瓠&KR1365;為療一如經說然瓠苦者不/堪噉無所主療不入方用而甜瓠&KR1365;與瓠子噉之俱勝冬瓜)¶
(陶言不及乃是未悉此等元種各别非甘者變而為苦也其/苦瓠瓤味苦冷有毒主水腫石淋吐呀欶囊結疰蠱痰飲或)¶
(服之過分令人吐利不止者冝以黍穰灰汁觧之又煑汁漬/隂療小便不通也今按陳藏噐本草云苦瓠煎取汁滴鼻中)¶
(出黃水去傷寒鼻塞黄疸又取一枚開口以水煑中攪取汁/滴鼻中主急黃又取水皮音煑令熱解開慰小兒閃癖臣禹)¶
(錫等謹按蜀本云/有云瓠小者名瓢按切韻瓢注云瓠也/又語曰吾豈匏瓜也/是則此為瓜匏之瓠也今據瓜匏之)¶
(瓠非但不能療病亦少見有苦者謹按瓠固匏也但匏字合/作瓟蓋音同字異爾且兒似瓠可為飲器有甘苦二種甘者)¶
(大苦者小則陶云小者名瓢是也今人似苦瓠療水腫甚效/亦能令人吐此又与上說正同爾藥性論云苦瓠瓠使治水)¶
(浮腫面目肢節腫脹下利水氣疾古詵云瓠冷王消渇悪瘡/又患脚氣及虚脹冷氣人不可食之尤甚又壓熱服丹石人)¶
(方可食餘人不可多食日華子云瓠無毒又云微毒/除煩止渇治心熱利小腸潤心服治石淋吐蛔䖝)¶
︻聖惠方(冶齲齒疼痛用苦莖半升水五升煑取三升/去淬含嗽乆之莖葉亦可用不過三劑差)¶
<pb:KR3e0029_SBCK_029-2a>¶
又方(治䑕瘻用户花/曝乾爲末付之)¶
外䑓秘要(治卒患腫滿又有人患脚跌腫漸上至膝足不可/踐地主大水頭靣及身大腫脹滿苦瓠白瓤實捻)¶
(如大豆粒以麪裹煑一夜空心服七枚至千當出水一斗二/日水自出不吐大痩乃差可中/日味也苦瓜湏好者無)¶
(靨翳細理研净者/不爾有毒不用)¶
千金方(治眼暗取七月七日收取瓜白絞取汁一合以酢一/升古錢七文和清㣲火煎之减半以沫内服皆中神)¶
(驗)¶
肘後方(療中蠱毒吐血或下血皆如羊肝者苦瓜一枚水二/升煑取一升服立吐即愈又方用苦酒一升煑令消)¶
(服神/驗)¶
孫真人(甜瓠患腰脚腫氣及/虚種者食之永不差)¶
傷寒類要(治黄疸苦胡蘆瓤如大棗許大以童子小便二合/浸之三爾食頃取兩酸棗許分內兩鼻中病人深)¶
(吸氣及黃/水出良)¶
又方(治黃疸以瓠子白瓤子熬令黄擣爲末每服半/錢匕日一服十日愈用瓠&KR1365;有吐者當詳之)¶
<pb:KR3e0029_SBCK_029-2b>¶
<pb:KR3e0029_SBCK_029-2b>¶
(小便一升煑三四沸通人即入漬損處從夕至慕𥘉𬒳咬未/腫速爵蒜封之六七易又蒜一升去皮以乳二升煑使爛空)¶
(腹頓服之随後飯壓之明日依前進服下一切冷毒風氣又/獨頭者一枚和雄黄杏仁研為丸空腹飲下三丸静坐少時)¶
(患鬼氣者當毛出即差日華子云蒜建脾治腎氣止霍亂轉/筋腹痛除邪辟温去蠱毒療勞瘧冷風痃癖温疫氣傳風拍)¶
(冷痛蛇蟲傷惡瘡疥溪毒沙蝨/並擣貼之熟醋浸之經年者良)¶
圖經曰(葫大蒜也舊不著所出州土今處處有之人家園圃/所蒔也毎頭六七瓣初種一瓣當年便成獨子葫至)¶
(明年則復其本矣然其花中有實亦葫瓣狀而極小亦可種/之五月五日採謹按本經云主散癰腫李絳兵部手集方療)¶
(毒瘡腫號呌卧不得人不别者取獨頭蒜两顆細擣以油麻/和厚傳瘡上乾即昜之頃年盧垣侍郎任東畿尉肩上瘡作)¶
(連心痛悶用此便差後李僕射患腦癰乆不差盧與此方便/愈絳得此方傳救數人無不神效葛洪肘後方炙背腫令消)¶
(法云取獨顆蒜横截厚一分安腫頭上炷艾如梧桐子炙蒜/上百壮不覺消數數炙惟多為善勿令大熱若覺痛即擎起)¶
(蒜蒜焦更換用新者勿令損皮肉如有體幹不湏炙洪嘗苦/小腹下患一大種炙之亦差每用炙人無不立效又今江寧)¶
(府𬗋極宫刻石記其法云但是發背及癰疽悪瘡腫核等皆/炙之其法與此略同其小别者乃云初覺皮肉開有異知是)¶
(必作瘡者切大蒜如銅錢厚片安腫處炙之不計壯數其人/被苦初覺痛者以痛定為凖初不覺痛者炙至極痛而止前)¶
<pb:KR3e0029_SBCK_029-3a>¶
(後用此法救人無不應者若是疣贅之類亦如此炙之便成/痂自脫其效如神乃知方書之戟無空言但患人不能以意)¶
(詳之故不/得盡應耳)¶
︻食療(除風/殺䖝)¶
外䑓秘要(治牙齒疼痛獨頭蒜煨之乗熱截/用頭以熨痛上改易之亦主蟲痛)¶
又方(関格脹滿大小便不通獨頭蒜/燒熟去皮綿裹納下部氣立通)¶
又方(治金瘡中風角弓反張取蒜一大升破去心無灰酒/四升煑令極爛并滓服一大升巳來湏臾得汗則差)¶
千金方(治暴痢擣蒜/兩足下貼之)¶
又方(治血出逆心煩悶心痛/生蒜擣汁服二升則差)¶
葛氏方(丹者悪毒之瘡五色無常又發/足踝者擣蒜厚傅之乾即易之)¶
梅師方(若腹滿不能服藥導之方取獨頭蒜/煨令熱去皮綿裹內下部中冷即易)¶
又方(治呉蚣咬人痛不止/獨頭蒜摩螫處痛止)¶
又方(治射工毒以獨頭蒜切之厚三分巳/来貼瘡上炙之蒜上令熱氣射入差)¶
<pb:KR3e0029_SBCK_029-3b>¶
又方(治蛇虺螫人以獨頭蒜/酸草擣絞傅所咬處)¶
孫真人食忌(正月之節食五辛以辟厲/氣一日蒜又食多白髮早)¶
食醫心鏡(蒜虀著塩醬擣食之蒜苗作羔煑食並得主下氣/温中消榖黃帝云合青魚鮓食之令人腹內生瘡)¶
(腸中腫又成疝疲多食生蒜傷肝氣令人靣/無顔色四八月勿食生蒜傷人神損膽氣)¶
簡要濟衆(治鼻血不止服藥不應冝用蒜一枚去皮細研如/泥攤一餅子如錢大厚一豆許左鼻血岀貼左脚)¶
(心右鼻血出貼右脚心如兩鼻血岀即/貼兩脚下立差血止急以温水洗脚心)¶
子母秘録(治産後中風角弓反張不語大蒜三十/瓣以水三升煑取一升拗口灌之差)¶
又方(小兒白秃瘡凡頭上團團然/白色以蒜揩白處早朝使之)¶
後魏(李道念禇澄視之曰公有重病荅曰舊有冷痰今五年/矣澄侯之曰非冷非熱當時食白瀹雞子過多令取蒜)¶
(一頭煑之服藥乃吐一物如升涎唾裹之開看乃雞鶵翅羽/瓜頭具全澄曰未盡更服藥再吐十三頭又花佗行道見車)¶
(載一人病咽塞食不下呻吟佗曰餅店家蒜虀/大酢三升飲之當自痊果吐大蛇一枚而愈)¶
衍義曰(葫大蒜也其氣極葷然置臭肉中掩臭氣中暑毒人/爛爵三兩辨以温水送之下燕即知仍禁飲冷水又)¶
<pb:KR3e0029_SBCK_029-4a>¶
<pb:KR3e0029_SBCK_029-5a>¶
(相得主悪蛓毒山溪中沙蝨水毒大效山七俚獠時用之也/臣禹錫等謹按蜀本圖經云小蒜野生小者一名薍一名蒚)¶
(苗葉根子似葫而細數倍也爾雅云蒚山蒜釋曰說文云葷/菜也一云菜之羙者雲夢之葷菜生山中者名蒚孟詵云小)¶
(蒜亦主諸蟲毒丁臛甚良不可常食日華子云小蒜熱有毒/下氣止霍亂吐瀉消宿食治蠱毒傅蛇蟲沙蝨瘡三月不可)¶
(食)¶
圖經曰(蒜小蒜也舊不著所出州土今處處有之生田野中/根苗皆如葫而極细小者是也五月五日採謹按爾)¶
(雅蒚力的切山蒜釋曰說文云蒜葷菜也一云菜之羙者雲/夢之葷生山中者名蒚今本經謂大蒜為葫小蒜為蒜而爾)¶
(雅說文所謂蒜葷菜者乃今大蒜也蒚乃今小蒜也書傳載/物之别名不同如此用藥不可不審也古方多用小蒜治霍)¶
(亂煑汁飲之南齊禇澄用蒜治李道念雞瘕便差江南又有/一種山蒜似大蒜臭山人以治積塊及婦人血瘕以苦醋摩)¶
(服多效又有一種以大蒜而多瓣有葷氣彼人謂/之莜子主脚氣宜煑與蓐婦飲之易産江北則無)¶
︻食療(主霍亂消榖治胃温中除邪氣五月五日採/者上又去諸蟲毒丁腫毒瘡甚良不可常食)¶
肘後方(治霍亂心腹脹滿氣未得吐下小蒜/一升㕮咀以水三升煑取一升頓服)¶
又方(毒蛇螫人杵小蒜/飲汁以滓傳瘡上)¶
<pb:KR3e0029_SBCK_029-5b>¶
葛氏方(水毒中人一名中溪一名中濕一名水病似射工而/無物以小蒜三升呅咀於湯中莫令大熱熱即無力)¶
(捩去滓適寒温以浴若/身體發赤班文者無異)¶
食醫心鏡(主霍亂腹中不安消榖理胃氣温/中除邪痺毒氣歸脾腎煎湯服之)¶
兵部手集(治心痛不可忍十年五年者隨手效以小蒜釅醋/煑頓服之取飽不用著塩絳外家人患心痛十餘)¶
(年諸藥不差/服此更不發)¶
又方(蚰蜒入耳小蒜汁理/一切蟲入耳皆同)¶
治瘧(用蒜不拘多少研極爛和黄丹少許以聚為度丸/如雞頭大候乾每服一丸新汲水正面東服至妙)¶
廣韻(張騫使大宛/食之損月)¶
黄帝(不可乆食損人心力食/小蒜啖生魚令人奪氣)¶
衍義曰(蒜小蒜也又謂之蒿苗如葱針根白大者如烏芋/子兼根煑食之又謂之宅蒜華佗用蒜虀是此物)¶
胡葱味辛温中消榖下氣殺蟲乆食傷神損性令人多忘損¶
目明尤發痼疾患胡臭人不可食令轉甚其狀似大蒜而小¶
<pb:KR3e0029_SBCK_029-6a>¶
形圓皮赤稍長而銳生蜀郡山谷五月六月採(今/附)¶
圖經(文具葱/實條下)¶
︻雷公云(凡使採得依文碎擘用緑梅子相對拌蒸一伏時/去緑梅子於砂盆中研如膏新瓦噐中攤日乾用)¶
食療(胡葱平主消穀能食乆食之令人多忘根發痼疾又食/著諸毒肉吐血不止痿黃悴者取子一升洗煑使破取)¶
(汁停冷服半升日一服夜一服血定止又患胡臭&KR0630;齒人不/可食轉極甚謹按利五藏又足氣亦傷絶血脉氣多食損神)¶
(此是熏/物耳)¶
孫真人(四月勿食葫葱/令人氣喘多驚)¶
蓴味甘寒無毒主消渴熱痺(陶隱居云蓴性寒又云冷補下/氣雜鱧魚作羮亦逐水而性滑)¶
(明食家不可多噉唐本注云蓴乆食大宜人合鮒魚為羮食/之主胃氣弱不下食者至效又宜老人此應在上品中三四)¶
(月至七八月通名絲蓴味甜體軟霜降巳後至十二月名瑰/蓴味苦體澀取以為羮猶勝雜菜今按陳藏器本草云按此)¶
(温病起食者多死為體滑脾不能磨常食發氣令關節急嗜/睡若稱上品主脚氣脚氣論中令人食之此誤極深也常所)¶
(居近湖湖中有蓴及藕年中疫旣飢人取蓴食之疫病差者/亦死至秋大旱人多血痢湖中水竭掘藕食之闔境無他蓴)¶
<pb:KR3e0029_SBCK_029-6b>¶
(藕之功於斯見矣臣禹錫等謹按蜀本圖經云生水中葉似/鳬葵浮水上採莖堪噉花黄白子紫色三月至八月莖細如)¶
(釵股黄赤色短長隨水深淺而名為絲蓴九月十月漸麄硬/十一月萌在泥中麄短名瑰蓴體苦澀惟取汁味爾孟詵云)¶
(蓴菜和鯽魚作羹下氣止嘔多食發痔雖冷而補熱食之亦/擁氣不下甚損人胃及齒不可多食令人顔色悪又不宜和)¶
(錯食之令人骨痿少食𥙷大小腸虚氣乆食損毛髪陳藏器/云蓴雖水草性熱擁又云石蓴味甘平無毒下水利小便生)¶
(南海石上南越志云似紫菜色青臨海異物志曰附石生是/也日華子云絲蓴治熱疸厚腸胃安下瞧補大小腸虚氣逐)¶
(水觧百虊/毒并蠱氣)¶
︻晋書(張翰每臨秋風思/鱸魚蓴羮以下氣)¶
水斳(音/芹)味甘平無毒主女子赤沃止血養精保血脉益氣令¶
人肥健嗜食一名水英生南海池澤(陶隱居云論靳主療合/是上品未觧何意乃在)¶
(下其二月三月作英時可作𦵔及孰爚音藥食之又有渣音/樝芹可為生菜亦可生噉俗中皆作芹字唐本注云芹花味)¶
(苦主脉溢今按别本注云即芹菜也芹有兩種荻芹取根白/色赤芹取莖葉並堪作𦵔及生菜味經云平其性大寒無毒)¶
(又按陳藏器本草云水芹莖葉擣絞取汁去小兒暴熱大人/酒後熱毒鼻塞身熱利大小腸莖葉根並寒子温辛臣禹錫)¶
<pb:KR3e0029_SBCK_029-7a>¶
(等謹按蜀本圖經云生水中禁似芎藭花白色而無實根亦/白色爾雅云芹楚葵注今水中芹菜孟詵云水芹寒養神益)¶
(力殺藥毒置酒醬中香羙又和醋食之損齒生果滑地名曰/水芹食之不如髙田者宜人餘田中皆諸蟲子在其葉下視)¶
(之不見食之與人為患高田者名白/芹日華子云治煩渇療崩中帶下)¶
︻陳藏器云(渣芹平主女子赤白飫止血養精神保血脉益/氣嗜飲食利人口齒去頭中熱風和醋食之亦)¶
(能滋人患鼈/瘲不可食)¶
食療(云寒養神益力令/人肥健殺石藥毒)¶
聖惠方(三月八月勿食芹菜恐病蛟龍瘕發則/似癲面色青苗小腹脹状如懷姙也)¶
食醫心鏡(芹菜主益筋力去伏熱治五種黄病女子白沃漏/下止血養精保血脉嗜食作虀𦵔及煑食並得)¶
金匱方(春秋二時龍帶精入芹菜中人遇食之為病發時手/青肚滿痛不可忍作蛟龍病服哽糖三二升日二度)¶
(吐出如蜥蜴/三二便差)¶
子母秘録(主小見霍乱吐痢芹葉細切/煑熟汁飲在性多少得止)¶
<pb:KR3e0029_SBCK_029-7b>¶
<pb:KR3e0029_SBCK_029-7b>¶
(金瘡内流破血癖癥瘕汁洗去緊脣面皰觧射工馬汗毒一/名馬齒莧宜小兒食之又注云此有二種葉大者不堪用葉)¶
(小者節葉間有水銀每十斤有八兩至十兩巳来至難燥當/以槐木搥碎之向日東作架曬之三兩日即乾如隔年矣其)¶
(莖無效不入藥用大抵此草能肥腸令人不思食孟詵云馬/齒莧又主馬毒瘡以水煑冷服一升并塗瘡上濕癬白秃以)¶
(馬齒膏和灰塗效治疳痢及一切風傳杖瘡良及/煑一椀和塩醋等空腹食之少時當出盡白蟲矣)¶
圖經曰(馬齒莧舊不著所出州土今處處有之雖名莧類而/苗葉與人莧莗都不相似又名五行草以其葉青梗)¶
(赤花黄根白子黒色此有二種葉大者不堪用葉小者為勝/云其即葉間有水銀毎乾之十斤中得水銀八兩至十兩者)¶
(然至難燥當以木搥擣碎向日東作架暴之三兩日即乾如/經年矣入藥則去莖即大抵能肥腸令人不思食耳古方治)¶
(赤白下多用之崔元亮海上方著其法云不問老稚孕婦悉/可服取馬齒莧擣絞汁三大合和雞子白一枚先温令熱乃)¶
(下莧汁微温取頓飲之不過再作則愈又治溪毒絞汁一升/漸以傅瘡上佳又療多年悪瘡百方不差或痛焮走不巳者)¶
(並爛擣馬齒傅上不過三兩遍此方出於武元衡相國武在/西川自苦脛瘡焮痒不可堪百醫無效及到京城呼供耒石)¶
(濛等數人療治無益有&KR0550;吏上/此方用之便差李絳紀其事云)¶
︻陳藏器云(破痃癖止消渴又主馬悪瘡蟲/此物至難死燥了致之地猶活)¶
<pb:KR3e0029_SBCK_029-8a>¶
雷公云(凡使勿用葉大者不是/馬齒草其内亦無水銀)¶
食療(延年益壽明目患濕癬白秃取馬齒膏塗之若燒灰傅/之亦良作膏主三十六種風可取馬齒一碩水可二碩)¶
(蠟三兩煎之成膏亦治疳痢一切/風又可細切煑粥止痢治腹痛)¶
聖惠方(治馬吸人毒入心/馬齒莧湯食之差)¶
又方(治反花瘡用一斤燒作/灰細研猪脂調傳之)¶
外䑓秘要(治&KR1349;馬齒菜隂乾燒灰臘月猪脂/和以煖泔漬洗瘡拭乾傅之日三)¶
千金方(治諸腋臭馬齒草杵以蜜和作團紙裹之以泥泥紙/上厚半寸日乾以火燒熟破取更以少許蜜和仍令)¶
(熱先以生布揩之以藥夾腋下令極/痛乆忍然後以手巾勒兩臂即差)¶
又方(治小兒臍瘡乆不/差者燒菜末傅之)¶
肘後方(療豌豆瘡馬齒草燒灰傅瘡上/根須臾逐藥出若不出更傅良)¶
食醫心鏡(理脚氣頭面浮腫心腹脹滿小便澁/少馬齒草和少粳米醬汁煑食之)¶
又方(主氣不調/作粥食之)¶
<pb:KR3e0029_SBCK_029-8b>¶
<pb:KR3e0029_SBCK_029-8b>¶
茄子味甘寒乆冷人不可多食損人動氣發瘡及痼疾一名¶
落蘇處處有之¶
根及枯莖葉主凍脚瘡可煑作湯漬之良¶
苦茄樹小有刺其子以醋摩療癰腫根亦作浴湯生領南(今/附)¶
(臣禹錫等謹按孟詵云落蘇平主寒熱五藏劳不可多食熟/者少食無畏又醋摩之傳腫毒陳藏器云茄子味甘平無毒)¶
(今人種而食者名落蘇嶺南野生者名苦茄是/刺子小主瘴日華子云茄子治温疾傳尸勞氣)¶
圖經曰(茄子舊不著所出州士云處處有之今亦然段成式/云茄者連莖之名字當早遐反今呼苦伽未知所自)¶
(耳茄之類有數種紫茄黄茄南北通有之青水茄白茄惟北/土多有入藥多用黄茄其餘惟可作菜茄耳又有一種苦茄)¶
(小株有刺亦入藥江南有一腫藤茄作蔓生皮薄似葫蘆亦/不聞中藥江南方有療大風熱痰取大黄老茄子不計多少)¶
(以新瓶盛貯埋之士中徑一年盡化為水取出入苦參未同/丸如梧子食巳及欲卧時酒下二十粒甚效又治墜撲内損)¶
(散敗血止痛及惡瘡發背等重陽日收取茄子百枚去蔕四/破切之消石十二兩碎擣以不津瓶器大小約可盛納茄子)¶
(者於器中先鋪茄子一重乃下消石一重覆之如此令盡然/後以紙三數重宻宻封之安置净處上不以新塼撢覆不犯)¶
<pb:KR3e0029_SBCK_029-9a>¶
(地氣至正月後取出去𥿄兩裹日中暴之逐日如此至二三/月度巳爛即開瓶傾出濾去滓别入新器中以薄綿蓋頭又)¶
(暴直至成膏乃可用内損酒調半匙空腹飲之日再悪血散/則痛止血愈矣諸瘡腫以先酒飲半升又用膏於瘡口四靣)¶
(塗之當覺冷如氷雪瘡乾便差其有根本在膚腠者亦可内/消若膏乆乾硬即以飯飲化動塗之又治腰脚風血積冷筋)¶
(急拘攣疼痛者取茄子五十斤細切浄洗訖以水五斗煑取/濃汁濾去滓更入小鐺器中煎至一升以来即入生粟粉同)¶
(煎令稀稠得所取出搜和更入研了麝香硃砂粉同丸如梧/子每旦日用秫米酒送三十丸近暮再服一月乃差男子女)¶
(人通用/皆驗)¶
︻陳藏噐云(平無毒醋摩傅臍腫莖葉枯者煑洗凍瘡今人/種食之一名落蘇又嶺南有野生者名苦茄足)¶
(刺亦/主瘴)¶
食療(云平主寒熱五藏勞不可多食動氣亦發痼疾熟者少/食之無畏患冷人不可食又根主凍脚瘡煑湯浸之)¶
勝金方(治榼撲損肌膚青腫方茄子留花種通黃極大者切/作片如一指厚新瓦上倍乾爲末欲卧酒調二錢匕)¶
(一夜消盡/無痕跡也)¶
靈苑方(治腸風下血經霜茄連蒂燒存性/爲末毎日空心服用温酒錢匕)¶
<pb:KR3e0029_SBCK_029-9b>¶
<pb:KR3e0029_SBCK_029-9b>¶
(後血塊炒熱和童子小便服良服/悪血盡出治悪瘡有神效之功)¶
圖經曰(蘩蔞音縷即雞腸草也舊不著所出州土今南中多/生扵田野間近京下濕地亦或有之葉似荇菜而小)¶
(夏秋間生小白黃花其莖梗作蔓断之有絲縷又細而中空/似雞腸因得此名也本經作兩條而蘇㳟以為一物二名謹)¶
(按爾雅蔜五高切&KR2906;&KR1562;與縷同釋曰蔜一名&KR2756;&KR1562;一名蘩&KR1562;/一名雞腸草實一物也今南北所生或肥瘠不同又其名多)¶
(人不盡見者往往疑為二物也又葛氏治卒淋方云用雞腸/及蘩&KR1562;若莵絲並可單煑飲如此又似各是一物也其用大)¶
(概主血故婦人宜食之五月五日採隂乾用今口齒方燒灰/以揩齒宣露然燒灰咸力不若乾作末有益矣范王治淋用)¶
(蘩&KR1562;滿兩手水煑/飲之亦可常飲)¶
︻食療(不用令人長食之恐血盡或云/薠蔞即藤也又恐白軟草是)¶
外䑓秘要(治淋取蘩蔞草滿/兩手握木煑服之)¶
雞腸草主毒腫止小便利(陶隱居云人家園庭亦有此草小/兒取挼汁以將蜘蛛網至黏可掇)¶
(蟬療蠼螋溺也唐本注云此草即蘩蔞是也剰出此條宜除/之今按雞腸草元在草部下品唐注以為剰出一條詳此主)¶
(療相似其一物手今移附蘩蔞之下臣禹錫等謹按蜀本云/雞腸草平無毒小便通用藥云雞腸草微寒爾雅云蔜&KR2906;蔞)¶
<pb:KR3e0029_SBCK_029-10a>¶
(釋曰蔜一名/&KR1562;一名雞腸草藥性論云雞腸草亦可單用/味苦洗手足水爛主遺尿治蠼螋尿瘡主挼傅三四度孟詵)¶
(云雞腸草温作灰和塩療一切瘡及風丹偏身如棗大痒痛/者擣封上日五六易之亦可生食煑作菜食之益人去脂膏)¶
(毒氣又燒傳疳&KR0630;亦療小兒赤白/痢可取汁一合和蜜服之甚良)¶
圖經(文貝蘩/蔞條下)¶
︻食療(温作菜食之益人治一切惡/瘡擣汁傅之五月五日者驗)¶
肘後方(治發背欲死/雞腸草傅良)¶
食醫心鏡(主小便利以一斤於豉汁中/煑調和作羮食之作粥亦得)¶
慱物志(蠼螋蟲溺人影亦随所/著作瘡以汁傅之効)¶
白苣味苦寒(一云/平)主𥙷筋骨利五藏開&KR0909;膈擁氣通經脉止¶
脾氣令人齒白聦明少睡可常食之患冷氣人食即腹冷不¶
至苦損人産後不可食令人寒中小腸痛陳藏器云白苣如¶
萵苣葉有白毛萵苣冷微毒紫色者入燒錬藥用餘功同白¶
<pb:KR3e0029_SBCK_029-10b>¶
苣(新𥙷見孟詵/陳藏器蕭炳)¶
聖惠方(治腎黄用萵苣子一合細研水/大一盞煎至五分去滓非時服)¶
外䑓秘要(魚臍瘡其頭白似腫痛不可忍方先以針/刺瘡上及四畔作孔以白苣汁滴孔中差)¶
肘後方(治沙蝨毒傅/萵苣菜汁差)¶
孫真人(白苣不可共/飴食生䖝)¶
丹房鏡源(萵苣用硫黃種/結沙子制硃砂)¶
落葵味酸寒無毒主滑中散熱實主恱澤人面一名天葵一¶
名繁露(陶隱居云又名承露人家多種之葉惟可&KR1339;音征鮓/性冷滑人食之爲狗所嚙作瘡者終身不差其子紫)¶
(色女人以漬粉傅面爲假色少入藥用今注一名藤葵俗呼/爲胡燕脂臣禹錫等謹按蜀本圖經云蔓生葉圓厚如杏葉)¶
(子似五味子生青熟黒所在有之孟詵云其子悅澤/人面藥中可用之取蒸暴乾和白蜜塗面觧華立見)¶
︻食療(其子令人面鮮華可愛取蒸烈日中曝乾按去皮取/仁細研和白蜜傳之甚驗食此菜後𬒳狗咬即瘡不)¶
(差/也)¶
<pb:KR3e0029_SBCK_029-11a>¶
堇汁味甘突無毒主馬毒瘡擣汁洗之并服之堇菜也出小¶
品方萬畢方云除蛇蝎毒及癰腫(唐本注云此菜野生非人/所種俗謂之堇菜葉似蕺)¶
(花紫色唐本先附臣禹錫等謹按爾雅云齧苦堇注今堇蔡/也葉似桞子如米汋食之滑䟽云齧一名苦堇可食之菜也)¶
(内則云堇荁扮榆是也本草云味甘此苦者古人語倒猶甘/草謂之大苦也孟詵云堇乆食除心煩熱令人身重觧墮又)¶
(令人多睡只可一兩頓而巳又擣傅熱/腫良又赦鬼毒生取汁半升服即吐出)¶
︻食療(堇菜味苦主寒熱鼠瘻瘰&KR1349;生瘡結核聚氣下瘀血/葉主霍亂與香茂同功蛇咬生杵傅之毒即出矣又)¶
(乾末和油煎成摩結/核上三五度便差)¶
丹房鏡源(勤堇灰制/硃砂硫黃)¶
<pb:KR3e0029_SBCK_029-11b>¶
<pb:KR3e0029_SBCK_029-11b>¶
(之然不宜多食令人氣喘發虚弱損陽氣消精髄素有脚弱/病尤忌之一啖令人終身不愈関中謂之𦵔菜者是也古今)¶
(方家亦/鮮用之)¶
︻經驗方(主背瘡熱腫取汁盖之至瘡上/開孔以歇熱毒冷即易之差)¶
馬芹子味甘辛温無毒主心腹脹滿下氣消食調味用之香¶
似橘皮而無苦味(唐本注云生水澤傍苗似鬼鍼菾菜等花/青白色子黃黑色似防風子唐本先附臣)¶
(禹錫等謹按蜀本圖經云花若芹花子如防風子而扁大爾/雅云茭牛蘄釋曰似芹可食菜也而葉似銳一名茇一名牛)¶
(蘄一名馬蘄子入藥用孟詵云和醬食諸味食根及葉不堪/食卒心痛子作末醋服日華子云馬芹嫩時可食子治卒心)¶
(氣痛炒食/令人得睡)¶
芸䑓味辛温無毒主風游丹腫乳癰(唐本注云别録云春食/之能發膝痼疾此人間)¶
(所噉菜也今按别本注云破癥瘕結血今俗方病人得喫芸/䑓是宜血病也又按陳藏器本草云芸䑓破血産婦者食之)¶
(子壓取油傳頭令頭髪長黑又煑食主腰脚痺擣葉傳赤逰/疹乆食弱陽唐本先附臣禹錫等謹按孟詵云若先患腰脚)¶
(不可多食必加極又極損陽氣發瘡口齒痛又能生腹中諸/蟲道家特忌日華子云芸䑓凉治産後血風及瘀血胡臭人)¶
<pb:KR3e0029_SBCK_029-12a>¶
(不可/食)¶
衍義曰(芸䑓不甚香經冬根不死/辟蠧於諸菜中亦不甚佳)¶
雍菜味甘平無毒主解野葛毒煑食之亦生擣服之嶺南種¶
之蔓生花白堪為菜云南人先食雍菜後食野葛二物相伏¶
自然無苦又取汁滴野葛苗當時菸死其相殺如此張司空¶
云魏武帝噉野葛至一尺應是先食此菜也¶
菠薐冷微毒利五藏通腸胃熱觧酒毒服丹石人食之佳北¶
人食肉麪即平南人食魚鱉水未即冷不可多食冷大小腸¶
乆食令人脚弱不能行發腰痛不與蛆魚同食發霍乱吐瀉¶
(劉禹錫嘉話録云菠薐本西國中有自彼將其子来如苜蓿/葡萄因張騰而至也本是頗陵國將来語訛尔時多不知也)¶
苦蕒冷無毒治面目黄強力止困傳蛇虫咬又汁傅丁腫即¶
根出𧖟蛾出時切不可取拗令蛾子青爛𧖟婦亦忌食野苦¶
<pb:KR3e0029_SBCK_029-12b>¶
蕒五六囬拗後味甘滑於家苦蕒甚佳¶
鹿角菜大寒無毒㣲毒下熱風氣療小兒骨蒸熱勞丈夫不¶
可乆食發痼疾損經絡血氣令人脚冷痺損腰腎少顔色服¶
丹石人食之下石力也出海州登萊沂宻州並有生海中又¶
能觧麪熱¶
莙薘平㣲毒𥙷中下氣理脾氣去頭風利五藏冷氣不可多¶
食動氣先患腹冷食必破腹莖灰淋汁洗衣白如玉色(巳上/五種)¶
(新補見孟詵陳藏/器陳士良日華子)¶
東風菜味甘寒無毒主風毒壅熱頭疼目眩肝熱眼赤亦堪¶
入羹臛煑食甚羙生嶺南平澤莖高三二尺葉似杏葉而長¶
極厚軟上有細毛先春而生故有東風之號(今/附)¶
<pb:KR3e0029_SBCK_029-13a>¶
¶
重修政和經史證類備用本草第二十九¶
