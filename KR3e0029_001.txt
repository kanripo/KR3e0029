# -*- mode: mandoku-view; -*-
#+TITLE: 重修政和證類本草
#+DATE: 2015-09-11 03:53:34.761899
#+PROPERTY: ID KR3e0029
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB03n0124-001重修政和證類本草-卷第一.
# SB1_0376-090.png
# page missing
<pb:KR3e0029_SBCK_001-1a>¶
# SB1_0376-091.png
矣或疑其間所載生出郡縣有後漢地名者以為似張仲景¶
華佗輩所為是又不然也淮南子云神農甞百草之滋味一¶
日而七十毒由是醫方興焉蓋上世未著文字師學相傳謂¶
之本草兩漢以來名醫益衆張機華佗輩始因古學附以新¶
&KR0003;通為編述本草繇是見扵經錄然舊經才三卷藥止三百¶
六十五種至梁陶隠居又進名醫别錄亦三百六十五種因¶
而注釋分為七卷唐顯慶中監門衛長史蘇恭又摭其差謬¶
表請刋定乃命司空英國公李丗勣等與恭叅考得失又増¶
一百一十四種分門部𩔖廣為二十卷丗謂之唐本草國朝¶
開寳中兩詔醫工劉翰道士馬志等相與撰集又取醫家甞¶
用有效者一百三十三種而附益之仍命翰林學士盧多遜¶
李昉王祐扈蒙等重為刋定乃有詳定重定之目並鏤板摹¶
<pb:KR3e0029_SBCK_001-1b>¶
行由此醫者用藥遂知適從而偽蜀孟昶亦甞命其學士韓¶
保昇等以唐本圖經叅比為書稍或増廣丗謂之蜀本草今¶
亦傳行是書自漢迄今甫千&KR0010;其間三經譔著所増藥六百¶
餘種收採彌廣可謂大備而知醫者猶以為傳行既乆後来¶
講求浸多參校近之𫠦用頗亦漏略宜有篹録以備頥生毆¶
疾之用嘉祐二年八月有詔(臣)禹錫臣億臣頌臣洞等再加¶
校正(臣)等亦既&KR0013;命遂更研覈&KR0060;謂前丗醫工原診用藥隨¶
效輒記遂至増多㮣見諸書浩愽難䆒雖屢加刪定而去取¶
非一或本經巳載而𫠦述粗略或俚俗甞用而大醫未聞嚮¶
非因事詳著則遺散多矣乃請因其䟽梧更為&KR0024;注應諸家¶
醫書藥譜𫠦載物品功用並從採掇惟名近迂僻𩔖乎怪誕¶
則𫠦不取自餘經史百家雖非方餌之急其間或有叅&KR0003;藥¶
<pb:KR3e0029_SBCK_001-2a>¶
驗較然可據者亦麁收載務從該洽以副詔意凡名本草者¶
非一家今以開寳重定本為正其分布卷𩔖經注雜糅間以¶
朱墨並從舊例不復釐改凡&KR0024;注並據諸書𫠦&KR0003;其意義與¶
舊文相叅者則從刪削以避重&KR0232;其舊巳著見而意有未完¶
後書復言亦具存之&KR0082;詳而易曉仍毎條並以朱書其端云¶
(臣)等謹按某書云某事其别立條者則觧於其末云見某書¶
凡𫠦引書以唐蜀二本草為先他書則以𫠦著先後為次第¶
凡書舊名本草者今𫠦引用但著其𫠦作人名曰某人惟唐¶
蜀本則曰唐本云蜀本云凡字朱墨之别𫠦謂神農本經者¶
以朱字名醫因神農舊條而有増&KR0024;者以墨字間於朱字餘¶
𫠦増者皆别立條並以墨字凡陶𨼆居𫠦進者謂之名醫别¶
錄並以其注附於末凡顯慶𫠦増者亦注其末曰唐本先附¶
<pb:KR3e0029_SBCK_001-2b>¶
凡開寳所増者亦注其末曰今附凡今所増&KR0024;舊經未有者¶
扵逐條後開列云新&KR0024;凡藥舊分上中下三品今之新&KR0024;難¶
扵詳辯但以𩔖附見如緑礬次扵礬石山薑花次扵豆蔲扶¶
栘次扵水楊之𩔖是也凡藥有功用本經未見而舊注巳曽¶
引據今之𫠦増但渉相𩔖更不立條並附本注之末曰續注¶
如地衣附扵垣衣燕覆附扵通草馬藻附扵海藻之𩔖是也¶
凡舊注出扵陶氏者曰陶𨼆居云出扵顯慶者曰唐本注出¶
扵開寳者曰今注其開寳考據傳記者别曰今按今詳又按¶
皆以朱字别扵其端凡藥名本經巳見而功用未備今有所¶
益者亦附扵本注之末凡藥有今丗巳甞用而諸書未見無¶
所辯證者如葫蘆巴海帶之𩔖則請從太醫衆論叅議别立¶
為條曰新定舊藥九百八十三種新&KR0024;八十二種附扵注者¶
<pb:KR3e0029_SBCK_001-3a>¶
不預焉新定一十七種總新舊一千八十二條皆隨𩔖粗釋¶
推以十五凡則&KR0024;注之意可見矣舊著開寳英公陶氏三序¶
皆有義例所不可去仍載扵首篇云¶
　新舊藥合一千八十二種¶
　　三百六十種神農本經¶
　　一百八十二種名醫别録¶
　　一百一十四種唐本先附¶
　　一百三十三種今附¶
　　一百九十四種有名未用¶
　　八十二種新&KR0024;¶
　　一十七種新定¶
　　　　本草圖經序¶
<pb:KR3e0029_SBCK_001-3b>¶
昔神農甞百草之滋味以捄萬民之疾苦後世師祖由是本¶
草之學興焉漢魏以来名醫相&KR0071;傳其書者則有呉普李當¶
之藥録陶𨼆居蘇恭等注觧國初兩詔近(臣)總領上醫兼集¶
諸家之&KR0003;則有開寳重定本草其言藥之良毒性之寒温味¶
之甘苦可謂備且詳矣然而五方物産風氣異宜名𩔖既多¶
贗偽難别以虺&KR0451;當蘼蕪以薺苨亂人參古人猶且患之况¶
今醫師所用皆出扵市賈市賈𫠦得蓋自山野之人隨時採¶
𫉬無復䆒其𫠦從来以此為療欲其中病不亦逺乎昔唐永¶
徽中刪定本草之外復有圖經相輔而行圖以載其形色&KR0052;¶
以釋其同異而明皇御製又有天寳單方藥圖皆所以叙物¶
真濫使人易知原診處方有所依據二書失傳且乆散落殆¶
盡雖鴻都袐府亦無其本天寳方書但存一卷𩔖例粗見本¶
<pb:KR3e0029_SBCK_001-4a>¶
末可㝷冝乎聖君哲輔留意扵蒐輯也先是詔命儒臣重校¶
神農本草等凡八書光禄卿直祕閣(臣)禹錫尚書祠部郎中¶
秘閣校理(臣)億太常愽士集賢校理(臣)頌殿中丞(臣)檢光禄¶
寺丞(臣)保衡相次&KR0013;選仍領醫官秦宗古朱有章等編繹累¶
年既而&KR0024;注本草成書奏御又詔天下郡縣圖上所産藥本¶
用永徽故事重命編述(臣)禹錫以謂考正群書資衆見則其¶
功易就論著文字出異手則其體不一今天下所上繪事千¶
名其觧&KR0003;物𩔖皆據世醫之𫠦聞見事有詳畧言多鄙俚向¶
非專一整此縁飾以文則前後不倫披㝷難曉乃以(臣)頌向¶
甞刻意此書扵是建言奏請俾專撰述臣頌既&KR0013;㫖則裒集¶
衆&KR0003;𩔖聚詮次粗有條目其間玉石金土之名草木蟲魚之¶
别有一物而雜出諸郡者有同名而形𩔖全别者則叅用古¶
<pb:KR3e0029_SBCK_001-4b>¶
今之&KR0003;互相發明其荄梗之細大華實之榮落雖與舊&KR0003;相¶
戾並兼存之崖略不備則稍援舊注以足成文意注又不足¶
乃更旁引經史及方書小&KR0003;以條悉其本原&KR0002;陸英為蒴藋¶
花則據爾雅之訓以言之諸香本同則用嶺表録異以證之¶
之𩔖是也生出郡縣則以本經為先今時所宜次之若莬絲¶
生於朝鮮今則出扵冤句奚獨生扵少室今乃来自三蜀之¶
𩔖是也收採時月有不同者亦兩存其&KR0003;若赤箭本經但著¶
採根今乃并取莖苗之𩔖是也生扵外夷者則據今傳聞或¶
用書傳所載若玉屑玉泉今人但云玉出扵于闐不䆒所得¶
之因乃用平居誨行程記為質之𩔖是也藥有上中下品皆¶
用本經為次第其性𩔖相近而人未的識或出扵逺方莫&KR0014;¶
形似者但扵前條附之若溲䟽附扵枸杞琥珀附扵茯苓之¶
<pb:KR3e0029_SBCK_001-5a>¶
𩔖是也又古方書所載簡而要者昔人巳述其明驗今世亦¶
常用之及今諸郡醫工所陳經效之藥皆并載其方用天寳¶
之例也自餘書傳𫠦無今醫又不能觧則不敢以臆&KR0003;淺見¶
傳㑹其文故但闕而不録又有今醫所用而舊經不載者並¶
以𩔖次系扵末卷曰本經外𩔖其間功用&KR0057;著與舊名附近¶
者則次扵逐條載之若通脫次扵木通石蛇次扵石蠏之𩔖¶
是也總二十卷目録一卷撰次甫就將備親覧恭惟主上以¶
至仁厚徳凾養生𩔖一物失所則為之惻然且謂札瘥薦臻¶
四時代有救恤之惠無先醫術蚤&KR0010;屢敕近臣酬校&KR0302;黃内¶
&KR0052;重定鍼艾俞穴或範金掲石或鏤板聮編憫南方蠱惑之¶
妖扵是作慶暦善救方以賜之思下民資用之闕扵是作簡¶
要濟衆方以示之今復廣藥譜之未備圖地産之所宜物色¶
<pb:KR3e0029_SBCK_001-5b>¶
萬殊指掌斯見將使合和者得十全之效飲餌者無未逹之¶
疑納斯民扵夀康召和氣扵穹壤太平之致兹有助焉(臣)學¶
不該通職預編述仰奉宸㫖深愧寡聞嘉祐六年九月日朝¶
奉郎太常愽士充集賢校理新差知頴州軍州兼管内勸農¶
及管句開治溝洫河道事&KR0016;都尉借紫臣蘇頌謹上¶
　　　　開寳重定序¶
三墳之書神農預其一百藥既辯本草存其録舊&KR0052;三卷世¶
所流傳名醫别録互為編纂至梁正白先生陶景乃以别録¶
叅其本經朱墨雜書時謂明白而又考彼功用為之注釋列¶
為七卷南國行焉逮乎有唐别加參校増藥餘八百味添注¶
為二十一卷本經漏功則&KR0024;之陶氏誤&KR0003;則證之然而載歴¶
年祀又踰四百朱字墨字無本得同舊注新注其文互闕非¶
<pb:KR3e0029_SBCK_001-6a>¶
聖主撫大同之運永無&KR0416;之休其何以改而正之哉乃命盡¶
考傳誤刋爲定本𩔖例非允從而革焉至如筆頭灰兎毫也¶
而在草部今移附兎頭骨之下半天河地&KR0308;皆水也亦在草¶
部今移附土石𩔖之間敗皷皮移附扵獸皮胡桐淚改從扵¶
木𩔖紫鑛亦木也自玉石品而取焉伏翼實禽也由蟲魚部¶
而移焉橘柚附扵果實食塩附扵光塩生薑乾薑同歸一&KR0003;¶
至於雞腸蘩蔞陸英蒴藋以𩔖相似從而附之仍採陳藏器¶
拾遺李含光音義或討源扵别本或傳效扵醫家參而較之¶
辯其藏否至如突屈白舊&KR0003;灰𩔖今是本根天麻根觧似赤¶
箭今又全異去非取是特立新條自餘刋正不可悉數下採¶
衆議定爲印板乃以白字爲神農所&KR0003;墨字爲名醫𫠦傳唐¶
附今附各加顯注詳其觧𥼶審其形性證謬誤而辯之者署¶
<pb:KR3e0029_SBCK_001-6b>¶
為今注考文記而述之者又為今按義既刋定理亦詳明今¶
以新舊藥合九百八十三種并目録二十一卷廣頒天下傳¶
而行焉¶
　　　　唐本序(禮部郎中/孔志約撰)¶
蓋聞天地之大徳曰生運隂陽以播物含靈之所保曰命資¶
亭育以盡年蟄穴棲巢感物之情蓋寡範金揉木逐欲之道¶
方滋而五味或爽時昧甘辛之節六氣斯沴易愆寒燠之宜¶
中外交侵形神分戰飲食伺舋成腸胃之眚風濕候𨻶構手¶
足之灾機(當作/幾)纒膚腠莫知救止漸固膏盲期於夭折暨炎¶
暉紀物識藥石之功雲瑞名官窮診候之術草木咸得其性¶
&KR0017;神無所遁情刳麝剸犀驅&KR0165;邪惡飛丹煉石引納清和大¶
庇蒼生普濟黔首功侔造化恩邁裁成日用不知于今是頼¶
<pb:KR3e0029_SBCK_001-7a>¶
歧和彭緩騰絶&KR0100;於前李華張呉振英聲於後昔秦政煨燔¶
兹經不預永嘉䘮亂斯道尚存梁陶景雅好攝生研精藥術¶
以為本草經者神農之所作不刋之書也惜其年代浸逺簡¶
編殘蠧與桐雷衆記頗或踳駮興言撰緝勒成一家亦以琱¶
琢&KR0052;方潤色醫業然而時鍾鼎峙聞見闕於殊方事非僉議¶
詮釋拘於獨學至如重建平之防已棄槐里之半夏秋採榆¶
仁冬收雲實謬梁米之黄白混荆子之牡蔓異蘩蔞扵雞腸¶
合由䟦扵鳶尾防葵狼毒妄曰同根鉤吻黄精引為連𩔖鈆¶
錫莫辯橙柚不分凡此比例蓋亦多矣自時厥後以迄于今¶
雖方技分鑣名醫&KR0071;&KR0100;更相祖述罕&KR0014;𨤲正乃復採杜蘅扵¶
及巳求忍冬扵絡石捨陟𨤲而取莂藤退飛廉而用馬薊承¶
疑行妄曽無有覺疾瘵多殆良深慨歎旣而朝議郎行右監¶
<pb:KR3e0029_SBCK_001-7b>¶
門府長史&KR0016;都尉(臣)蘇恭摭陶氏之乖違辯俗用之紕紊遂¶
表請修定深副聖懐乃詔大尉楊州都督監修國史上柱國¶
趙國公臣无忌太中大夫行尚藥奉御(臣)許孝崇等二十二¶
人與蘇恭詳撰&KR0060;以動植形生因方舛性春秋節變感氣殊¶
功離其本土則質同而效異乖扵採摘乃物是而時非名實¶
既爽寒温多謬用之凡庻其欺巳甚施之君父逆莫大焉扵¶
是上禀神規下詢衆議普頒天下營求藥物羽毛鱗介無逺¶
不臻根莖花實有名咸萃遂乃詳探祕要愽綜方術本經雖¶
闕有驗必書别録雖存無稽必正考其同異擇其去取鈆翰¶
昭章定群言之得失丹青綺燠備庻物之形容撰本草并圖¶
經目錄等凡成五十四卷(臣禹錫等謹按蜀本草序作五十/三卷及唐英公進本草表云勒成)¶
(本草二十卷目錄一卷藥圖二十五卷圖&KR0052;七卷凡五十三/卷又英公序云撰本草并圖經目録等凡成五十三卷據此)¶
<pb:KR3e0029_SBCK_001-8a>¶
(三者合作五十三卷又據李含光本草音義云正經二十卷/目録一卷又别立圖二十五卷目録一卷圖經七卷凡五十)¶
(四卷二&KR0003;不/同今並注之)庻以網羅今古開滌耳目盡醫方之妙極拯生¶
&KR0149;之性命傳萬祀而無昧懸百王而不朽¶
　　　　梁陶隠居序¶
𨼆居先生在乎茅山巖嶺之上以吐納餘暇頗遊意方技覧¶
本草藥性以爲盡聖人之心故撰而論之舊&KR0003;皆稱神農本¶
經余以爲信然昔神農氏之王天下也畫八卦以通&KR0017;神之¶
情造耕種以省殺生之弊宣藥療疾以拯夭傷之命此三道¶
者歴衆聖而滋彰文王孔子&KR0143;象繇辭幽賛人天后稷伊尹¶
播厥百穀惠&KR0013;群生&KR0302;黄彭扁振&KR0045;輔導恩流含氣並&KR0010;踰¶
三千民到于今頼之但軒轅以前文字未傳如六爻指垂畫¶
象稼穡即事成迹至扵藥性所主當以識識相因不爾何由¶
<pb:KR3e0029_SBCK_001-8b>¶
得聞至于桐雷乃著在扵編簡此書&KR0063;與素問同𩔖但後人¶
多更修飾之爾秦皇所焚醫方&KR0114;術不預故猶得全録而遭¶
漢獻遷徙晉懐奔迸文籍焚靡(臣禹錫等謹按/蜀本作/音糜)千不遺一今¶
之所存有此四卷(臣禹錫等謹按唐本亦作四卷韓保昇又/云神農本草上中下并序録合四卷今按)¶
(四字當作三傳寫之誤也何則按梁七録云神農本草三卷/又據今本經陶序後朱書云本草經卷上卷中卷下卷上注)¶
(云序藥性之源本論病名之形診卷中云玉石草木三品卷/下云蟲獸果菜米食三品即不云三卷外别有序録明如韓)¶
(保昇所云又據誤本妄生/曲&KR0003;今當從三卷為正)是其本經所出郡縣乃後漢時制¶
疑仲景元化等所記又有桐君採藥録&KR0003;其花葉形色藥對¶
四卷論其佐使相須魏晉巳来呉普(臣禹錫等謹按蜀本注/云普廣𨹧人也華佗弟)¶
(子撰本/草一卷)李當之(臣禹錫等謹按蜀本注云華佗/弟子修神農本經而世少行用)等更復損益¶
或五百九十五或四百四十一或三百一十九或三品混糅¶
冷熱舛錯草石不分蟲獸無辯且所主治互有得失醫家不¶
<pb:KR3e0029_SBCK_001-9a>¶
&KR0014;備見則識智有淺深今輙苞綜諸經研括煩省以神農本¶
經三品合三百六十五為主又進名醫别品亦三百六十五¶
合七百三十種精麄皆取無復遺落分副科條區畛(音/軫)物𩔖¶
兼注詺(音/明)時用土地所出及仙經道術所須并此序録合為¶
七卷雖未足追踵前良蓋亦一家撰製吾去世之後可貽諸¶
知音爾¶
　　　本草經卷上(序藥性之源本論病名之/形診題記品録詳覧施用)¶
　　　本草經卷中(玉石草/木三品)¶
　　　本草經卷下(蟲獸果菜米食三/品有名未用三品)¶
右三卷其中下二卷藥合七百三十種各别有目録並朱墨¶
雜書并子注今大書分為七卷(唐本注漢書藝文志有黄帝/内外經班固論云經方者本)¶
(草石之寒温原疾病之深淺乃班固論經方之語而無本草/之名惟梁七録有神農本草三卷陶據此以别録加之爲七)¶
<pb:KR3e0029_SBCK_001-9b>¶
(卷序云三品混糅冷熱外錯草石不分蟲獸無辯豈使草木/同品蟲獸共條披覧既難圖繪非易今以序爲一卷例為一)¶
(卷玉石三品爲三卷草三品爲六卷木三品爲三卷禽獸爲/一卷蟲魚爲一卷果爲一卷菜爲一卷米榖爲一卷有名未)¶
(用爲一卷合二十卷其十八卷中藥合八百五十種二百六/十一種本經一百八十一種别録一百一十五種新附一百)¶
(九十三種/有名未用)¶
上藥一百二十種為君主養命以應天無毒多服乆服不傷¶
人欲䡖身益氣不老延年者本上經¶
中藥一百二十種為臣主養性以應人無毒有毒斟酌其宜¶
欲遏病&KR0024;虚羸者本中經¶
下藥一百二十五種為佐使主治病以應地多毒不可乆服¶
欲除寒熱邪氣破積聚愈疾者本下經¶
三品合三百六十五種法三百六十五度一度應一日以成¶
一&KR0010;倍其數合七百三十名也(臣禹錫等謹按本草例神農/本經以朱書名醫别録以墨)¶
<pb:KR3e0029_SBCK_001-10a>¶
(書神農本經藥三百六十五種今此言倍其數合七百三十/名是併名醫别録副品而言也則此一節别録之文也當作)¶
(墨書矣蓋傳寫浸乆朱墨錯亂之所致耳遂令後世覧之者/捃摭此𩔖以謂非神農之書乃後人附記之文者率以此故)¶
(也)¶
右本&KR0003;如此今按上品藥性亦皆&KR0014;遣疾但其勢力和厚不¶
為倉卒之效然而&KR0010;月常服必𫉬大益病既愈矣命亦兼申¶
天道仁育故云應天一百二十種者當謂寅夘辰巳之月法¶
萬物生榮時也¶
中品藥性療病之辭漸深&KR0127;身之&KR0003;稍薄扵服之者祛患當¶
速而延齡為緩人懐性情故云應人一百二十種者當謂午¶
未申酉之月法萬物成熟時也¶
下品藥性專主攻撃毒烈之氣傾損中和不可常服疾愈即¶
止地體收殺故云應地一百二十五種者當謂刖戌亥子丑之¶
<pb:KR3e0029_SBCK_001-10b>¶
月法萬物枯藏時也兼以閏之盈數加之凡合和之體不必¶
偏用之自隨人患參而共行但君臣配𨽻依後所&KR0003;&KR0002;單服¶
之者所不論爾¶
藥有君臣佐使以相宣攝合和宜用一君二臣三佐五使又¶
可一君三臣九佐使也¶
右本&KR0003;如此今按用藥猶如立人之制若多君少臣多臣少¶
佐則氣力不周也而檢仙經世俗諸方亦不必皆爾大抵養¶
命之藥則多君養性之藥則多臣療病之藥則多佐猶依本¶
性所主而兼復斟酌詳用此者益當為善又恐上品君中復¶
各有貴賤譬如列國諸侯雖並得稱制而猶歸宗周臣佐之¶
中亦當如此所以門冬逺志别有君臣甘草國老大黄將軍¶
明其優劣皆不同秩自非農&KR0302;之徒孰敢詮正正應領略䡖¶
<pb:KR3e0029_SBCK_001-11a>¶
重爲其分劑也¶
藥有隂陽配合(臣禹錫等謹按蜀本注云凡天地萬物皆有/隂陽大小各有色𩔖㝷究其理並有法象故)¶
(毛羽之𩔖皆生扵陽而屬於隂鱗介之𩔖皆生於隂而屬於/陽所以空青法木故色青而主肝丹砂法大故色赤而主心)¶
(雲母法金故色白而主肺雌黄法土故色黄而主脾/磁石法水故色黒而主腎餘皆以此推之例可知也)子母兄¶
弟(臣禹錫等謹按蜀本注云若榆/皮爲母厚朴爲子之𩔖是也)根莖花實草石骨肉有單¶
行者有相須者有相使者有相畏者有相惡者有相反者有¶
相殺者凡此七情合和視之當用相須相使者良勿用相惡¶
相反者若有毒宜制可用相畏相殺者不爾勿合用也(臣禹/錫等)¶
(謹按蜀本注云凡三百六十五種有單行者&KR0901;十一種相須/者十二種相使者九十種相畏者七十八種相惡者六十種)¶
(相反者十八種相殺者三十/六種凡此七情合和視之)¶
右本&KR0003;如此今按其主療雖同而性理不和更以成患今檢¶
舊方用藥亦有相惡相反者服之乃不爲害或&KR0014;有制持之¶
<pb:KR3e0029_SBCK_001-11b>¶
者猶如宼賈輔漢程周佐呉大體既正不得以&KR0059;情為害雖¶
爾恐不如不用今仙方甘草丸有防已細辛俗方玉石散用¶
栝樓乾薑略舉大體如此其餘復有數十條别注在後半夏¶
有毒用之必須生薑此是取其所畏以相制爾其相須相使¶
者不必同𩔖猶如和羮調食魚肉葱䜴各有所宜共相宣發¶
也¶
藥有酸鹹甘苦辛五味又有寒熱温凉四氣及有毒無毒隂¶
乾暴乾採造時月生熟土地所出真偽陳新並各有法¶
右本&KR0003;如此又有分劑秤兩䡖重多少皆須甄别&KR0002;用得其¶
宜與病相㑹入口必愈身安夀延&KR0002;冷熱乖衷真假非𩔖分¶
兩違舛湯丸失度當差反𠟵以至殞命醫者意也古之所謂¶
良醫者蓋善以意量得其節也諺云俗無良醫枉死者半拙¶
<pb:KR3e0029_SBCK_001-12a>¶
醫療病不如不療喻如宰夫以鱓(音/善)鼈為蓴羹食之更足成¶
病豈充飢之可望乎故仲景云如此死者愚醫殺之也¶
藥性有宜丸者宜散者冝水煮者冝酒漬者冝膏煎者亦有¶
一物兼冝者亦有不可入湯酒者並隨藥性不得違越¶
右本&KR0003;如此又按病有冝服丸服散者服湯者服酒者服膏¶
煎者亦兼參用察病之源以為其制也¶
欲療病先察其源先候病機五臟未虚六腑未竭血脉未亂¶
精神未散服藥必活&KR0002;病巳成可得半愈病勢巳過命將¶
難全¶
右本&KR0003;如此按今自非明醫聴聲察色至乎診脉熟&KR0014;知未¶
病之病乎且未病之人亦無肯自療故桓侯怠於皮膚之微¶
以致骨髓之痼今非但識悟之為難亦乃信受之弗昜倉公¶
<pb:KR3e0029_SBCK_001-12b>¶
有言曰病不肯服藥一死也信巫不信醫二死也䡖身薄命¶
不&KR0014;將慎三死也夫病之所由來雖多端而皆𨵿於邪邪者¶
不正之因謂非人身之常理風寒暑濕饑飽勞逸皆各是邪¶
非獨&KR0017;氣疫癘者矣人生氣中如魚在水水濁則魚痩氣昏¶
則人病邪氣之傷人最爲深重經絡既受此氣傳入臓腑隨¶
其虚實冷熱結以成病病又相生故流變遂廣精神者本宅¶
身以爲用身既受邪精神亦亂神既亂矣則&KR0017;靈斯入&KR0017;力¶
漸強神守稍弱豈得不致於死乎古人譬之植楊斯理當矣¶
但病亦别有先從&KR0017;神來者則宜以祈禱祛之雖曰可祛猶¶
因藥療致愈昔李子豫有赤丸之例是也其藥療無益者是¶
則不可祛晉景公膏盲之例是也大都&KR0017;神之害則多端疾¶
病之源惟一種蓋有輕重者爾真誥中有言曰常不&KR0014;慎事¶
<pb:KR3e0029_SBCK_001-13a>¶
上者自致百病之本而怨咎於神靈乎當風卧濕反責佗人¶
扵失覆皆癡人也夫慎事上者謂舉動之事必皆慎思&KR0002;飲¶
食恣情隂陽不節最為百痾之本致使虚損内起風濕外侵¶
所以共成其害如此者豈得𨵿於神明乎惟當勤於藥術療¶
理爾¶
&KR0002;用毒薬療病先起如&KR0112;粟病去即止不去倍之不去十之¶
取去為度¶
右本&KR0003;如此按今藥中單行一兩種有毒物只如巴豆甘遂¶
之輩不可便令至劑爾如經所言一物一毒服一丸如細麻¶
二物一毒服二丸如大麻三物一毒服三丸如胡豆四物一¶
毒服四丸如小豆五物一毒服五丸如大豆六物一毒服六¶
丸如梧子從此至十皆如梧子以數為丸而毒中又有輕重¶
<pb:KR3e0029_SBCK_001-13b>¶
且如狼毒鉤吻豈同附子芫花輩邪凡此之𩔖皆須量宜(臣/禹)¶
(錫等謹按唐本舊云三物一毒服三丸如小豆四物一毒服/四丸如大豆五物一毒服五丸如兎屎注云謹按兎屎大扵)¶
(梧子等差不𩔖今以胡豆替小豆小/豆替大豆大豆替兎屎以爲折衷)¶
療寒以熱藥療熱以寒藥飲食不消以吐下藥&KR0017;疰蠱毒以¶
毒藥癰腫瘡瘤以瘡藥風濕以風濕藥各隨其所宜¶
右本&KR0003;如此又按藥性一物兼主十餘病者取其偏長為本¶
復應觀人之虚實&KR0024;瀉男女老少苦藥榮悴郷壤風俗並各¶
不同禇澄療寡婦尼僧異乎妻妾此是逹其性懐之所致也¶
病在𦙄膈以上者先食後服藥病在心腹以下者先服藥而¶
後食病在四肢血脉者宜空腹而在旦病在骨髓者冝飽滿¶
而在夜¶
右本&KR0003;如此按其非但藥性之多方其節適早晩復須條理¶
<pb:KR3e0029_SBCK_001-14a>¶
今方家所云先食後食蓋此義也又有須酒服者飲服者冷¶
服者煖服者服湯則有踈有數煑湯則有生有熟各有法用¶
並宜審詳爾¶
夫大病之主有中風傷寒寒熱温瘧中惡霍亂大腹水腫腸¶
澼下痢大小便不通賁㹠上氣欬逆嘔吐黃疸消渇留飲廦¶
食堅積癥瘕驚邪癲癎&KR0017;疰喉痺齒痛耳聾目盲金瘡踒(烏卧/切)¶
折癰腫惡瘡痔瘻癭瘤男子五勞七傷虚乏羸瘦女子帯下¶
崩中血閉隂蝕蟲蛇蠱毒所傷此大略宗兆其間變動枝葉¶
各宜依端緒以取之¶
右本&KR0003;如此按今藥之所主止&KR0003;病之一名假令中風乃有¶
數十種傷寒證&KR0049;亦有二十餘條更復就中求其𩔖例大體¶
歸其始終以本性為根宗然後配合證以合藥爾病之變状¶
<pb:KR3e0029_SBCK_001-14b>¶
不可一槩言之所以醫方千卷猶未盡其理春秋巳前及和¶
緩之書蔑聞而道經略載扁鵲數法其用藥猶是本草家意¶
至漢淳于意及華佗等方今時有存者亦皆條理藥性惟張¶
仲景一部最為衆方之祖又悉依本草但其善診脉明氣&KR0049;¶
以意消息之爾至於刳腸剖臆刮骨續筋之法乃别術所得¶
非神農家事自晉代巳來有張苗宫泰劉徳史脫靳邵趙泉¶
李子豫等一代良醫其貴勝阮徳如張茂先軰逸民皇甫士¶
安及江左葛洪蔡謨商仲堪諸名人等並研精藥術宋有羊¶
斦元徽胡洽秦承祖齊有尚書禇澄徐文伯嗣伯群從兄弟¶
療病亦十愈其八九凡此諸人各有所撰用方觀其指&KR0208;莫¶
非本草者乎或時用别藥亦循其性度非相踰越范汪方百¶
餘卷及葛洪肘後其中有細碎單行經用者或田舎試驗之¶
<pb:KR3e0029_SBCK_001-15a>¶
法或殊域異識之術如藕皮散血起自庖人牽牛逐水近出¶
野老麵店蒜虀乃是下蛇之藥路邉地菘而為金瘡所袐此¶
蓋天地間物莫不為天地間用觸遇則㑹非其主對矣顔光¶
禄亦云詮三品藥性以本草為主道經仙方服食㫁穀延年¶
却老乃至飛丹錬石之竒雲騰羽化之妙莫不以藥道為先¶
用藥之理一同本草但制御之途小異世法猶如梁肉主於¶
濟命華夷禽獸皆共仰資其為主理即同其為性靈則異爾¶
大畧所用不多逺至二十餘物或單行數種便致大益是其¶
服食&KR0010;月深積即本草所云乆服之效不如俗人㣲覺便止¶
故&KR0014;臻其所極以致遐齡豈但充體愈疾而巳哉今庸醫處¶
療皆耻看本草或𠋣約舊方或聞人傳&KR0003;或遇其所憶便&KR0259;¶
筆䟽之俄然戴面以此表竒其畏惡相反故自寡昧而藥𩔖¶
<pb:KR3e0029_SBCK_001-15b>¶
違僻分兩參差亦不以為疑脫或偶爾值差則自信方驗&KR0002;¶
旬月未瘳則言病源深結了不反求諸已詳思得失虚搆聲¶
稱多納金帛非惟在顯宜責固將居幽貽譴矣其五經四部¶
軍國禮服&KR0002;詳用乖越者猶可矣止扵事迹非宜爾至扵湯¶
藥一物有謬便性命及之千乗之君百金之長何不深思戒¶
慎邪昔許太子侍藥不甞招弑君之惡季孫饋藥仲尼有未¶
逹之辭知其藥性之不可䡖信也晉時有一才人欲刋正周¶
易及諸藥方先與祖訥共論祖云辯釋經典縦有異同不足¶
以傷風敎至扵湯藥小小不逹便致夀夭𫠦由則後人受弊¶
不少何可䡖以裁㫁祖之此言可為仁識足為龜鏡矣按論¶
語云人而無恒不可以作巫醫明此二法不可以權飾妄造¶
𫠦以醫不三世不服其藥九折臂者乃成良醫蓋謂學功須¶
<pb:KR3e0029_SBCK_001-16a>¶
深故也復患今之承籍者多恃衒名價亦不&KR0014;精心研習實¶
爲可惜虚傳聲羙聞風競徃自有新學該明而名稱未播貴¶
勝以爲始習多不信用委命虚名諒可惜也京邑諸人皆尚¶
聲譽不取實事余祖世巳來務御諱方藥本有范汪方一部¶
斟酌詳用多𫉬其效内護家門傍及親族其有虚心吿請者¶
不限貴賤皆摩踵救之凡𫠦救活數百千人自余&KR0300;纓宅嶺¶
猶不忘此日夜翫味常覺欣欣人亦撰方三卷并效驗方五¶
卷又&KR0024;葛氏肘後方三卷蓋欲承嗣善業令諸子姪不敢失¶
墜可以輔身濟物者也¶
今按諸藥採造之法既並用見成非能自採不復具論其事¶
惟合藥須觧節度例之如左¶
按諸藥所生皆的有境界秦漢巳前當言列國今郡縣之名¶
<pb:KR3e0029_SBCK_001-16b>¶
後人𫠦改爾江東巳來小小雜藥多出近道氣力性理不及¶
本&KR0022;假令荆益不通則全用歴陽當歸錢塘三建豈得相似¶
𫠦以療病不及徃人亦當縁此故也屬藥及此藥雖有去來¶
亦非復精者且市人不觧藥性惟問形飾上黨人參世不復¶
售華隂細辛棄之如芥且各隨俗相竸不&KR0014;多備諸族故徃¶
徃遺漏今之𫠦存二百許種爾衆醫都不識藥惟聽市人市¶
人又不辯䆒皆委採送之家採送之家傳習造作真偽好惡¶
並皆莫測𫠦以鍾乳醋煮令白細辛水漬使直黄𦒿&KR0097;蒸為¶
甜當歸酒洒取潤螵蛸膠著桑枝蜈蚣朱足令赤諸有此等¶
皆非事實俗用既乆轉以成法非復可改末如之何又依方¶
分藥不量剥除只如逺志牡丹&KR0138;不收半地黄門冬三分耗¶
一凡去皮除心之屬分兩皆不復相應病家惟依此用不知¶
<pb:KR3e0029_SBCK_001-17a>¶
更秤取足又王公貴勝合藥之日悉付群下其中好藥貴石¶
無不竊換乃有紫石英丹砂吞出洗取一片動經十數過賣¶
諸有此例巧偽百端雖復監檢終不能覺以此療病固難即¶
效如斯並是藥家之盈虚不得咎醫人之淺拙也¶
凡採藥時月皆是建寅&KR0010;首則從漢太初後所記也其根物¶
多以二月八月採者謂春&KR0004;津潤始萌未衝枝葉勢力淳濃¶
故也至秋枝葉乾枯津潤歸流扵下今即事驗之春寧宜早¶
秋寧宜晚華實莖葉乃各隨其成熟爾&KR0010;月亦有早晏不必¶
都依本文也經&KR0003;隂乾者謂就六甲隂中乾之又依遁甲法¶
甲子旬隂中在癸酉以藥著酉地也實謂不必然正是不露¶
日暴扵隂影處乾之爾所以亦有云暴乾故也&KR0002;幸可兩用¶
益當為善(今按本草採藥隂乾者皆多惡至如鹿茸經稱隂/乾皆悉爛令壊今火乾易得且良草木根苗隂之)¶
<pb:KR3e0029_SBCK_001-17b>¶
(皆惡九月巳前採者悉宜日/乾十月巳後採者隂乾乃好)古秤惟有銖兩而無分名今則¶
以十&KR0112;爲一銖六銖爲一分四分成一兩十六兩爲一斤雖¶
有子榖秬&KR0112;之制從來均之巳乆正爾依此用之(臣禹錫等/謹按唐本)¶
(又云但古秤皆&KR0232;今南秤是也晉秤始後漢末巳來分一斤/爲二斤一兩爲二兩耳金銀絲綿並與藥同無䡖重矣古方)¶
(唯有仲景而巳涉今秤&KR0002;用古秤作湯/則水爲殊少故知非&KR0232;秤悉用今者耳)今方家所云等分者¶
非分兩之分謂諸藥斤兩多少皆同爾先視病之大小䡖重¶
所須乃以意裁之凡此之𩔖皆是丸散丸散竟依節度用之¶
湯酒之中無等分也¶
凡散藥有云刀圭者十分方寸匕之一准如梧桐子大也方¶
寸匕者作&KR0901;正方一寸抄散取不落爲度錢五匕者今五銖¶
錢邉五字者以抄之亦令不落爲度一撮者四刀圭也十撮¶
爲一勺十勺爲一合以藥升分之者謂藥有虚實&KR0127;重不得¶
<pb:KR3e0029_SBCK_001-18a>¶
用斤兩則以升平之藥升方作上徑一寸下徑六分深八分¶
内散藥勿按抑之正爾微動令平調爾今人分藥不復用此¶
凡丸藥有云如細麻者即胡麻也不必扁扁但令較略大小¶
相稱爾如&KR0112;粟亦然以十六&KR0112;為一大豆也如大麻子者准¶
三細麻也如胡豆者即今青斑豆是也以二大麻子准之如¶
小豆者今赤小豆也粒有大小以三大麻子准之如大豆者¶
以二小豆准之如梧子者以二大豆准之一方寸匕散&KR0097;和¶
得如梧子准十丸為度如弹丸及雞子黄者以十梧子准之¶
(唐本注云方寸匕散爲丸如梧子得十六丸如弹丸一/枚若雞子黄者准四十丸今弹丸同雞子黄此其不等)¶
凡湯酒膏藥舊方皆云㕮(方汝/切)咀(子與/切)者謂秤畢𢷬之如大¶
豆又使吹去細末此扵事殊不&KR0098;當藥有易碎難碎多末少¶
末秤兩則不復均平今皆細切之較略令如㕮咀者乃得無¶
<pb:KR3e0029_SBCK_001-18b>¶
末而又片粒調和也(唐本注云㕮咀正謂商量斟酌之餘觧/皆理外生情爾臣禹錫等看詳㕮咀即)¶
(上文細切之義/非商量斟酌也)¶
凡丸散藥亦先切細暴燥乃𢷬之有各擣者有合𢷬者並隨¶
方所言其潤濕藥如天門冬乾地黄輩皆先切暴獨𢷬令偏¶
碎更出細擘暴乾若逢隂雨亦以㣲火烘(火工/切)之旣燥少停¶
冷乃𢷬之¶
凡濕藥燥皆大耗當先増分兩須得屑乃秤之爲正其湯酒¶
中不須如此也¶
凡篩丸藥用重宻絹令細扵&KR0097;丸易熟若篩散草藥用䡖踈¶
絹扵酒中服即不泥其石藥亦用細絹篩令如丸者¶
凡篩丸散藥畢皆更合扵&KR0875;中以杵𢷬之數百過視其色理¶
和同爲佳也¶
<pb:KR3e0029_SBCK_001-19a>¶
凡湯酒膏中用諸石皆細𢷬之如粟米亦可以葛布篩令調¶
並以新綿别裹内中其雄黄朱砂輩細末如粉¶
凡煑湯欲㣲火令小沸其水數依方多少大略二十兩藥用¶
水一斗煑取四升以此為准然則利湯欲生少水而多取汁¶
&KR0024;湯欲熟多水而少取汁好詳視之不得令水多少用新布¶
兩人以尺木絞之澄去垽(魚靳/切)濁&KR0083;覆令宻温湯勿令鐡噐¶
中有水氣扵熟湯上煑令煖亦好服湯寧令小沸熱易下冷¶
則嘔湧¶
凡云分再服三服者要令勢力相及幷視人之強羸病之&KR0127;¶
重以為進退増减之不必悉依方&KR0003;也¶
凡漬藥酒皆須細切生絹袋盛之乃入酒宻封隨寒暑日數¶
視其濃烈便可漉出不必待至酒盡也滓可暴燥㣲𢷬更漬¶
<pb:KR3e0029_SBCK_001-19b>¶
飲之亦可散服¶
凡建中腎𤁋諸&KR0024;湯滓合兩劑加水煮竭飲之亦敵一劑新¶
藥貧人可當依此用皆應先暴令燥¶
凡合膏初以苦酒漬令淹浹不用多汁宻覆勿&KR0165;云晬(祖對/切)¶
時者周時也從今旦至明旦亦有止一宿者煮膏當三上三¶
下以&KR0165;其熱勢令藥味得出上之使帀帀沸乃下之使沸静¶
良乆乃止寧欲小小生其中有薤白者以兩頭㣲焦黄為候¶
有白芷附子者亦令小黄色為度猪肪皆勿令經水臘月者¶
彌佳絞膏亦以新布絞之&KR0002;是可服之膏膏滓亦可酒煮飲¶
之可摩之膏膏滓則宜以𫝊病上此蓋欲兼盡其藥力故也¶
凡膏中有雄黄朱砂輩皆别𢷬細研如麫須絞膏畢乃投中¶
以物疾攪至于凝強勿使沉聚在下不調也有水銀者扵凝¶
<pb:KR3e0029_SBCK_001-20a>¶
膏中研令消散胡粉亦爾¶
凡湯酒中用大黄不須細剉作湯者先以水浸令淹浹宻覆¶
一宿明旦煮湯臨熟乃内湯中又煮兩三沸便絞出則勢力¶
猛易得快利丸散中用大黄舊皆蒸之今不須爾¶
凡湯中用麻黄皆先别煮兩三沸掠去其沫更益水如本數¶
乃内餘藥不爾令人煩麻黄皆折去節令理通寸剉之小草¶
瞿麥五分剉之細辛白前三分剉之丸散膏中則細剉也¶
凡湯中用完物皆擘破乾&KR0037;梔子括摟之𩔖是也用細核物¶
亦打破山茱茰五味子㽔核决明子之𩔖是也細花子物正¶
爾完用之旋復花菊花地膚子葵子之𩔖是也米麥豆軰亦¶
完用之諸蟲先微灸之惟螵蛸當中破灸之生薑射干皆薄¶
切之芒消飴糖阿膠皆須絞湯畢内汁中更上火兩三沸烊¶
<pb:KR3e0029_SBCK_001-20b>¶
盡乃服之¶
凡用麥門冬皆微潤抽去心杏仁&KR0669;仁湯柔撻去皮巴豆打¶
破剥去皮刮去心不爾令人悶石韋刮去毛辛夷去毛及心¶
&KR0017;箭削取羽皮藜蘆剔取根微炙枳實去其瓤亦灸之椒去¶
實扵鐺中微熬令汗出則有勢力礬石扵瓦上&KR0002;鐡物中熬¶
令沸汁盡即止礬石皆以黄土泥苞使燥燒之半日令熟而¶
觧散犀角羚羊角皆鎊刮作屑諸齒骨並灸𢷬碎之皂莢¶
去皮子灸之¶
凡湯幷丸散用天雄附子烏頭烏喙側子皆煻灰中炮令微¶
圻削去黒皮乃秤之惟薑附湯及膏酒中生用亦削皮乃秤¶
之直理破作七八片隨其大小但削除外黒尖䖏令盡¶
凡湯酒丸散膏中用半夏皆且完用熱湯洗去上滑以手挼¶
<pb:KR3e0029_SBCK_001-21a>¶
之皮釋隨剥去更復易湯洗令滑盡不爾㦸人咽喉舊方云¶
二十許過今六七過便足亦可煑之一兩沸一易水如此三¶
四過仍按洗畢便暴乾隨其大小破爲細片乃秤之以入湯¶
&KR0002;膏酒丸散皆須暴燥乃秤之¶
凡丸散用阿膠皆先灸使通體沸起燥乃可𢷬有不沸䖏更¶
灸之¶
凡丸中用蠟皆烊投少&KR0097;中攪調以和藥&KR0002;用熟艾先細擘¶
合諸藥𢷬令散不可篩者别𢷬内散中和之¶
凡用&KR0097;皆先火煎掠去其沫令色㣲黄則丸經乆不壤掠之¶
多少隨&KR0097;精麁¶
凡丸散用巴豆去皮心膜杏仁&KR0669;仁葶&KR0995;胡麻諸有膏&KR1401;藥¶
皆先熬黄黒别𢷬令如膏指㩢(莫結/功)視泯泯爾乃以向成散¶
<pb:KR3e0029_SBCK_001-21b>¶
稍稍下&KR0875;中合研𢷬令消散仍復都以䡖踈絹篩度之須盡¶
又内臼中依法𢷬數百杵也湯膏中用亦有熬之者雖生並¶
𢷬破之¶
凡用桂心厚朴杜仲秦皮木蘭之輩皆削去上虚軟甲錯處¶
取裹有味者秤之茯苓豬苓削除黒皮牡丹巴㦸天逺志野¶
葛等皆搥破去心紫苑洗去土皆畢乃秤之薤白葱白除青¶
令盡莽草石南茵芋澤蘭皆剔取葉及嫩莖去大枝&KR0017;&KR0875;黃¶
連皆除根毛屬椒去閉口者及目熬之¶
凡狼毒枳實橘皮半夏麻黄呉茱茰皆欲得陳乆者良其餘¶
須精新也¶
凡方云巴豆若干枚者粒有大小當先去心皮乃秤之以一¶
分准十六枚附子烏頭若干枚者去皮畢以半兩准一枚枳¶
<pb:KR3e0029_SBCK_001-22a>¶
實若干枚者去穰畢以一分准二枚橘皮一分准三枚&KR0037;有¶
大小三枚准一兩云乾薑一累者以重一兩為正¶
凡方云半夏一升者洗畢秤五兩為正屬椒一升者三兩為¶
正呉茱茰一升者五兩為正莵絲子一升九兩為正菴䕡子¶
一升四兩為正蛇牀子一升三兩半為正地膚子一升四兩¶
為正此其不同也云某子一升者其子各有虚實䡖重不可¶
通以秤准昔取平升為正¶
凡方云用桂一尺者削去皮畢重半兩為正甘草一尺者重¶
二兩為正云某草一束者以重三兩為正云一把者重二兩¶
為正云&KR0097;一斤者有七合豬膏一斤者有一升二合也¶
　　　右合藥分劑料理法則¶
　　　　臣禹錫等謹按徐之才藥對孫思邈千金方陳藏¶
<pb:KR3e0029_SBCK_001-22b>¶
　　　　噐本草拾遺序例如後¶
夫衆病積聚皆起扵虚也虚生百病積者五臓之所積聚者¶
六腑之所聚如斯等疾多從舊方不假増損虚而勞者其弊¶
萬端冝應隨病増减古之善為醫者皆自採藥審其體性所¶
主取其時節旱晚早則藥勢未成晚則盛勢巳欺今之為醫¶
不自採藥且不委節氣早晚又不知冷熱消息分兩多少徒¶
有療病之名永無必愈之效此實浮惑聊復審其冷熱記増¶
損之主爾虚勞而頭痛復熱加枸杞萎㽔虚而欲吐加人參¶
虚而不安亦加人參虚而多夢紛紜加龍骨虚而多熱加地¶
黃牡礪地膚子甘草虚而冷加當歸芎藭乾薑虚而損加鍾¶
乳&KR0068;刺蓯蓉巴㦸天虚而大熱加黄芩天門冬虚而多忘加¶
茯神逺志虚而驚悸不安加龍齒沙參紫石英小草&KR0002;冷則¶
<pb:KR3e0029_SBCK_001-23a>¶
用紫石英小草&KR0002;客熱即用沙參龍齒不冷不熱皆用之虚¶
而口乾加麥門冬知母虚而吸吸加胡麻覆盆子栢子仁虚¶
而多氣兼微欬加五味子大&KR0037;虚而身強腰中不利加磁石¶
杜仲虚而多冷加桂心呉茱茰附子烏頭虚而勞小便赤加¶
黄芩虚而客熱加地骨皮白水黄𦒿(白水/地名)虚而冷用隴西黄¶
𦒿虚而痰復有氣用生薑半夏枳實虚而小腸利加桑螵蛸¶
龍骨雞䏶胵虚而小腸不利加茯苓澤瀉虚而損溺白加厚¶
朴諸藥無有一一歴而用之但據體性冷熱的相主對聊叙¶
増損之一隅夫處方者宜准此¶
凡諸藥子仁皆去皮尖及𩀱仁者仍切之¶
凡烏梅皆去核入丸散熬之大&KR0037;擘去核¶
凡用麥蘖麴大豆黄卷澤蘭蕪荑殭𧖟乾&KR0238;蜂房皆微炒¶
<pb:KR3e0029_SBCK_001-23b>¶
凡湯中用麝香犀角鹿角羚羊角牛黄蒲黄丹砂須熟末如¶
粉臨服内湯中攪令調和服之¶
凡茯苓&KR0410;藥&KR0024;藥須白者瀉藥惟赤者¶
凡石&KR0521;皆以槌極打令碎乃入&KR0875;不爾𢷬不可熟牛𦞃石斛¶
等入湯酒拍碎用之¶
凡莵絲子煖湯淘汰去沙土乾漉暖酒漬經一宿漉出暴微¶
白𢷬之不盡者更以酒漬經一宿漉出暴微白𢷬之不盡者¶
更以酒漬經三五日乃出更曬微乾擣之須&KR0119;悉盡極易碎¶
凡斑猫等諸蟲皆去足翅微熬用牡蠣熬令黄¶
凡諸湯用酒者皆臨熟下之¶
凡用銀屑以水銀和成泥¶
凡用鍾乳等諸石以玉槌水研三日三夜漂鍊務令極細諸¶
<pb:KR3e0029_SBCK_001-24a>¶
藥有宣通&KR0024;&KR0165;䡖重灑滑燥濕此十種者是藥之大體而本¶
&KR0052;都不言之後人亦所未述遂令調合湯丸有昧扵此者至¶
如宣可去壅即薑橘之屬是也通可去滯即通草防巳之屬¶
是也&KR0024;可去弱即人參羊&KR0079;之屬是也洩可去閉即葶&KR0995;大¶
黄之屬是也䡖可去實即麻黄葛根之屬是也重可去怯即¶
磁石鐡粉之屬是也澀可去脫即牡礪龍骨之屬是也滑可¶
去著即冬葵榆皮之屬是也燥可去濕即桑白皮赤小豆之¶
屬是也濕可去枯即紫石英白石英之屬是也只如此體皆¶
有所屬凡用藥者審而詳之則靡所遺失矣¶
凡五方之氣俱&KR0014;損人人生其中即隨氣受疾雖習成其性¶
亦各有所資乃天生萬物以與人亦人窮急以致物今嶺南¶
多毒足觧毒藥之物即金蛇白藥之屬是也江湖多氣足破¶
<pb:KR3e0029_SBCK_001-24b>¶
氣之物即薑橘呉茱茰之屬是也寒温不節足療温之藥即¶
柴胡麻黄之屬是也凉氣多風足理風之藥即防風獨活之¶
屬是也濕氣多痺足主痺之物即魚鼈螺蜆之屬是也隂氣¶
多血足主血之物即地錦石血之屬是也嶺氣多瘴足主瘴¶
之物即常山塩麩涪醋之屬是也石氣多毒足主毒之物即¶
犀角麝香羚羊角之屬是也水氣多痢足主痢之物即黄連¶
黄蘖之屬是也野氣多蠱足主蠱之物即蘘荷茜根之屬是¶
也沙氣多狐足主短狐之物即鸀鳿鸂䳵之屬是也大畧如¶
此各隨所生中央氣交兼有諸病故醫人之療亦隨方之&KR0014;¶
&KR0002;易地而居即致乖舛矣故古方或多&KR0024;養或多導&KR0165;或衆¶
味或單行&KR0024;養即去風導&KR0165;即去氣衆味則貴要單行乃貧¶
下豈前賢之偏有所好或復用不遂其宜耳¶
<pb:KR3e0029_SBCK_001-25a>¶
　　　　&KR0024;注所引書傳¶
&KR0024;注本草所引書傳内醫書十六家援據最多今取撰人名¶
氏及略述義例附于末卷庻使覧之者知所從來餘非醫家¶
所切不復存此具列如左¶
開寳新詳定本草(開寳六年詔尚藥奉御劉翰道士馬志翰/林醫官翟煦張素王從藴呉復圭王光祐)¶
(陳昭遇安自良等九人詳校諸本仍取陳藏噐拾遺諸/書相叅頗有刋正别名及増益品自馬志爲之注觧仍)¶
(命左司貟外郎知制誥扈蒙翰林學士盧多/遜等刋定凡二十卷御製序鏤板于國子監)¶
開寳重定本草(開寳七年詔以新定本草所釋藥𩔖或有未/允又命劉翰馬志等重詳定頗有增損仍命)¶
(翰林學士李昉知制誥王祐扈蒙等重看詳凡神農所/&KR0003;以白字别之名醫所傳即以墨字并目録共二十一)¶
(卷)¶
唐新脩本草(唐司空英國公李勣等奉勑脩初陶𨼆居因神/農本經三卷増脩爲七卷顯慶中監門有長史)¶
(蘇恭表請脩定因命大尉趙國公長孫無忌尚藥奉御/許孝宗與恭等二十二人重廣定爲二十卷今謂之唐)¶
<pb:KR3e0029_SBCK_001-25b>¶
(本/草)¶
蜀重廣英公本草(僞蜀翰林學士韓保昇等與諸醫土取唐/本草并圖經相叅校更加則定稍增注釋)¶
(孟昶自爲序几十/卷今謂之蜀本草)¶
呉氏本草(魏廣陵人呉普撰普華佗弟子脩神農本草成四/百四十一種唐經籍志尚存六卷今廣内不復有)¶
(惟諸子書多見引據其&KR0003;/藥性寒温五味最爲詳悉)¶
藥總訣(梁陶隠居撰論夫藥品五味寒熱之性主療疾病及/採畜時月之法凡二卷一本題云藥像口訣不著撰)¶
(人名氏文/字並相𩔖)¶
藥性論(不著撰人名氏集衆藥品𩔖分其性味君臣主病之/效凡四卷一本題曰陶隠居撰然所記藥性功狀與)¶
(本草有相戾者/疑非隠居所爲)¶
藥對(北濟尚書令西陽王徐之才撰以衆藥名品君臣作藥/性毒相反及所主疾病分𩔖而記之凡二卷舊本草多)¶
(引以爲據其言/治病用藥最詳)¶
食療本草(唐同州刺史孟詵撰張鼎又補其不足者/八十九種并舊爲二百二十七條凡三卷)¶
<pb:KR3e0029_SBCK_001-26a>¶
本草拾遺(唐開元中京兆府三原縣尉陳藏噐撰以神農本/經雖有陶蘇&KR0024;集之&KR0003;然遺漏尚多故别為序例)¶
(一卷拾遺六卷觧紛三卷/總曰本草拾遺共十卷)¶
四聲本草(唐蘭陵處士蕭炳撰取本草藥名每上一字以/四聲相從以便計閱凡五卷前進士王收撰序)¶
刪繁本草(唐潤州醫愽士兼節度隨軍楊損之撰以本草諸/書所載藥𩔖頗繁難於看檢刪去其不急并有名)¶
(未用之𩔖為五卷不/著年代疑開元後人)¶
本草性事𩔖(京兆醫工杜善方撰不詳何代人以本草藥名/隨𩔖觧釋刪去重復又附以諸藥制使畏惡觧)¶
(毒相反相宜者/爲一𩔖共一卷)¶
南海藥譜(不著撰人名氏雜記南方藥所産郡縣及療/疾之驗頗無倫次似唐本人所作几二卷)¶
食性本草(僞唐陪戎副尉劎州醫學助教陳士良撰以古有/食醫之官因食養以治百病故取神農本經洎陶)¶
(𨼆居蘇恭孟詵陳藏噐詣藥關於飲食者類之附以巳/載食醫諸方及五時調養臟腑之術集賢殿學士徐錯)¶
(爲之/序)¶
日華子諸家本草(國&KR0004;開寳中明人撰不著姓氏但云日華/子大明序集諸家本草近也所用藥各以)¶
<pb:KR3e0029_SBCK_001-26b>¶
(寒温性味華實虫藏為𩔖其/言近用功状其悉凡二十卷)¶
　　　　林樞宻重廣本草圖經序¶
良醫之不&KR0014;以無藥愈疾猶良將不&KR0014;以無兵勝敵也兵之¶
形易見善用者&KR0014;以其所以殺有生人藥之性難窮不善用¶
者返以其所以生者殺人吁可畏哉寒熱温凉辛甘緩急品¶
𩔖萬殊非一日而七十毒者孰&KR0014;辯之彼玉凾金匱肘後囊¶
中千金之所傳外䑓之所祕其為方不知其㡬何由是言之¶
則非獨察脉用方之為難而辯藥最其難者金石之珍草木¶
之恠飛潜動植之廣且衆也風氣不同南北不通或非中國¶
之所有或人力之所不可到乃欲真偽無逃扵指掌之間則¶
本草圖&KR0052;二者何可須&KR0119;離也世所傳曰神農氏本草三卷¶
梁陶隠居離以為七唐蘇恭李勣之徒又附益為二十卷别¶
<pb:KR3e0029_SBCK_001-27a>¶
圖藥形以為經其書略備矣開寳中太祖皇帝命盧多遜等¶
考驗得失増藥&KR0057;多號為開寳本草仁宗皇帝嘉祐初又使¶
劉禹錫林億蘇頌張洞為之&KR0024;注因唐圖經别為繪畫復増¶
藥至千有餘種扵是收拾遺逸訂正訛謬刋在有司布之天¶
下其為夀養生人之術無一不具然世之醫者習故守陋妄¶
意穿鑿操數湯劑幸而數中自謂足以應無窮之病詰其論¶
&KR0003;則漠然不知顧本草與圖經殆虚文耳况偏州下邑雖有¶
願見者何所售之閬中陳氏子承少好學&KR0057;喜扵醫該通諸¶
家之&KR0003;甞患二書傳者不愽而學者不兼有也乃合為一又¶
附以古今論&KR0003;與已所見聞列為二十三卷名曰重廣&KR0024;注¶
神農本草并圖經書著其&KR0003;圖見其形一啓秩而兩得之不¶
待至乎殊方絶域山巔水涯而品𩔖萬殊者森在目前譬夫¶
<pb:KR3e0029_SBCK_001-27b>¶
談輿地者觀扵職方閱戰具者之入武庫也承之先世爲將¶
相歐陽子所謂四世六公者承其曽孫少孤奉其母江淮間¶
閉門&KR0188;食以爲養君子稱其孝間有竒疾衆醫&KR0787;眙不知所¶
出承徐察其脉曰當投某劑某刻良愈無不然者然則承之¶
學雖出於圖書而精識超絶兹二者又安&KR0014;域之哉&KR0017;&KR0119;區¶
&KR0302;伯逺矣吾不得而知也其視秦越人淳于倉公華它輩爲¶
何如識者當能知之元祐七年四月朔左朝請大夫充天章¶
閣待制知杭州軍州事兼管内勸農事充兩浙西路兵馬鈐¶
轄兼提舉本路兵馬廵檢公事上䡖車都尉賜紫金魚袋長¶
樂林希序¶
　　　　雷公炮灸論序¶
&KR0002;夫世人使藥豈知自有君臣既辯君臣寜分相制秖如栨¶
<pb:KR3e0029_SBCK_001-28a>¶
毛(今塩/草也)霑溺立銷班腫之毒象膽揮黏乃知藥有情異鮭魚¶
挿樹立便乾枯用狗塗之(以犬膽灌之挿/魚處立如故也)却當榮盛無名(無/名)¶
(異形似玉栁面/又如石灰味别)止楚截指而似去甲毛聖石開盲明目而如¶
雲離日當歸止血破血頭尾効各不同(頭止血/尾破血)㽔子熟生足¶
睡不眠立據弊箄淡鹵(常使者甑中/箄能淡塩味)如酒霑交(今&KR0097;枳繳枝/又云交加枝)¶
鐡遇神砂如泥似粉石經鶴糞化作塵飛栨見橘花似髓斷¶
絃折劒遇鸞血而如初(以鸞血煉作膠粘/折處鐡物永不㫁)海竭江枯投㳺波¶
(鸞子/是也)而立泛令鈆拒火須仗修天(今呼為/&KR0024;天石)如要形堅豈忘紫¶
背(有紫背天葵如常食葵菜/祇是背紫靣青能堅鈆形)留砒住鼎全頼宗心(别有宗心/草今呼石)¶
(竹不是食者椶恐誤其/草出欻州生處多虫獸)雌得芹花(其草名為立起其形如芍/藥花色青可長三尺巳来)¶
(葉上黄班色味苦澁/堪用煮雌黄立住火)立便成&KR0067;&KR1216;遇赤鬚(其草名赤&KR0161;今呼/為虎&KR0161;草是用煑)¶
(&KR1216;砂即/生火驗)水留金鼎水中生火非猾髓而莫能(海中有獸名日/猾以髓入在油)¶
<pb:KR3e0029_SBCK_001-28b>¶
(中其油沾水水中火生不可救/之用酒噴之即涎勿於屋下收)長齒生牙頼雄䑕之骨末(其/齒)¶
(若折年多不生者&KR0145;雄䑕脊/骨作末揩折處齒立生如故)髪眉墮落𡍼半夏而立生(眉髮/墮落)¶
(者以生半夏莖煉之/&KR0145;涎塗髮落處立生)目辟眼　有五花而自正(五加皮是也/其葉有雄雌)¶
(三葉為雄五葉為雌須使五葉/者作末酒浸飲之其目/者正)脚生肉栨裩繫菪根(脚有肉/栨者取)¶
(莨菪根於棍帶上/繫之感應永不痛)囊皱旋多夜煎竹木(多小便者夜煎萆薢/一件服之永不夜起)¶
(也)體寒腹大全頼鸕鷀(&KR0002;患腹大如鼓米飲調/鸕鷀末服立枯如故也)血泛經過飲¶
調𤓰子(甜苽子内仁摇杵末/去油飲調服之立絶)咳逆數數酒服熟雄(天雄炮過/以酒調一)¶
(錢&KR0901;服/立定也)遍體𤺋風冷調生側(附子傍生者曰側了/作末冷酒服立差也)腸虚瀉痢¶
須假草零(搗五倍子作末以/熟水下之立止也)乆渇心煩宜投竹𤁋除癥去塊¶
全仗硝&KR1216;(硝&KR1216;即&KR1216;砂硝石二味於乳鉢/中研作粉同鍜了酒服神效也)益食加觴須煎蘆¶
朴(不食者并飲酒少者煎逆/水蘆根并厚朴二味湯服)強筋徤骨須是蓯鱓(蓯蓉并鱓/魚二味作)¶
(末以黃精汁丸服之可力/倍常十也出乾寜記宰)駐色延年精蒸神錦(出顔色服黃/精自然汁拌)¶
<pb:KR3e0029_SBCK_001-29a>¶
(細研神錦於栁木甑中蒸七日了以/木&KR0097;丸服顔貌可如糿女之容色也)知瘡所在口㸃隂膠(隂/膠)¶
(即是甑中氣垢少許於口中即知藏/腑所起直徹至住處知痛足可醫也)産後肌浮甘皮酒服(産/後)¶
(肌浮酒服/甘皮立愈)口瘡舌拆立愈黄蘇(口瘡舌拆以根黃𡍼/蘇炙作末含之立差)腦痛欲¶
亡鼻投硝末(頭痛者以硝石作/末内鼻中立止)心痛欲死速覔延胡(以延胡/索作散)¶
(酒服之/立愈也)如斯百種是藥之功某忝遇明時謬看醫理雖㝷聖¶
法難可窮微略陳藥餌之功能豈溺仙人之要術其制藥炮¶
熬煮灸不&KR0014;記年月哉欲審元由須看海集某不量短見直¶
録炮熬煮灸列藥制方分為上中下三卷有三百件名具陳¶
于後¶
　凡方云丸如細麻子許者取重四兩鯉魚目比之¶
　云如大麻子許者取重六兩鯉魚目比之¶
　云如小豆許者取重八兩鯉魚目比之¶
<pb:KR3e0029_SBCK_001-29b>¶
　云如大豆許者取重十兩鯉魚目比之¶
　云如兎蕈(俗云/兎屎)許者取重十二兩鯉魚目比之¶
　云如梧桐子許者取重十四兩鯉魚目比之¶
　云如彈子許者取重十六兩鯉魚目比之¶
　　一十五箇白珠為凖是一彈丸也¶
　凡方中云以水一鎰至二鎰至十鎰者毎鎰秤之重十二¶
　　　兩為度¶
　凡云一兩一分一銖者正用今絲綿秤也勿得將四銖為¶
　　　一分有誤必所損兼傷藥力也¶
　凡云散只作散丸只作丸或酒煮或用醋或乳煎一如法¶
　　　則¶
　凡方煉&KR0097;毎一斤秖煉得十二兩半或一分是數&KR0002;火少¶
<pb:KR3e0029_SBCK_001-30a>¶
　　　&KR0002;火過並用不得也¶
　凡膏煎中用脂先須煉去革膜了方可用也¶
　凡修事諸藥物等一一並須專心勿令交雜或先熬後煮¶
　　　或先煮後熬不得改移一依法則也¶
　凡修合丸藥用&KR0097;秖用&KR0097;用餳止用餳用糖秪用糖勿交¶
　　　雜用必宜瀉人也¶
重修政和經史證𩔖備用本草卷第一¶
