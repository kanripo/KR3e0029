# -*- mode: mandoku-view; -*-
#+TITLE: 重修政和證類本草
#+DATE: 2015-09-11 03:53:35.488578
#+PROPERTY: ID KR3e0029
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB03n0124-013重修政和證類本草-卷第十三.
<pb:KR3e0029_SBCK_013-1a>¶
　　桑根白皮(葉耳五木耳附桑椹/桑灰唐注蕈菌續注)竹葉(根汁實瀝皮茹/笋附竹黄續注)¶
　　吴茱茰(根附葉并梂/子根續注)㯽榔　梔子(山梔子/續注)¶
　　紫&KR1133;(音/礦)騏驎(唐附自玉/石部今移)龍腦香(唐附相思/子續注)¶
　　食茱茰(唐附皮/續注)蕪荑　枳殻(今/附)¶
　　枳實　厚朴　茗苦&KR2002;(唐/附)¶
　　秦皮　秦椒　山茱茰(胡蘈子/續注)¶
　　𬗋葳(凌霄花也莖葉/等附根續注)胡桐淚(唐附自草/部今移)墨(今/附)¶
　　棘刺花(實葉/針附)猪苓　白棘¶
　　烏藥(今/附)没藥(今/附)龍眼¶
　　安悉香(唐/附)仙人杖(新𥙷草仙/人杖附)松蘿¶
　　毗梨勒(唐/附)菴摩勒(唐/附)鬱金香(今/附)¶
　　衛矛(鬼箭/也)海桐皮(今/附)大腹(今/附)¶
<pb:KR3e0029_SBCK_013-1b>¶
　　𬗋藤(今/附)合歡　虎杖(自草部/今移)¶
　　五倍子(今附自草/部今移)伏牛花(今附自草/部今移)天竺黄(今/附)¶
　　蜜蒙花(今附自草/部今移)夭竺桂(今/附)折傷木(唐/附)¶
　　桑花(新/𥙷)掠子木(唐/附)每始王木(唐/附)¶
　　　四十五種陳藏器餘¶
　　必栗香　櫚木　研藥¶
　　黄龍眼　箭簳　元慈勒¶
　　都咸子　鑿孔中木　櫟木皮¶
　　省藤　松楊木　楊廬耳¶
　　故甑蔽　梫木　象豆¶
　　地主　腐木　石刺木¶
　　柟木　息王藤　角落木¶
<pb:KR3e0029_SBCK_013-2a>¶
　　鴆鳥漿　紫珠　牛領藤¶
　　枕材　鬼膊藤　木㦸¶
　　奴柘　温藤　鬼齒¶
　　鐵槌柄　古櫬板　慈母¶
　　飯籮　白馬骨　紫衣¶
　　梳笓　倒掛藤　故木砧¶
　　古厠木　桃㭾　梭頭¶
　　救月杖　地龍藤　火槽頭¶
<pb:KR3e0029_SBCK_013-2b>¶
<pb:KR3e0029_SBCK_013-2b>¶
痛隂陽寒熱無子療月水不調其黄熟陳白者止乆洩益氣¶
不飢其金色者治癖飲積聚腹痛金瘡一名桑菌一名木麥¶
(蜀本麥作/夋詮荀切)¶
五木耳名檽(音/軟)益氣不飢䡖身強志生犍為山谷六月多雨¶
時採即暴乾(陶隱居云東行桑根乃易得而江邉多岀七不/可輕信桑耳斷榖方云木糯又呼爲桑土寄生)¶
(此云五木耳而不顯四者是何木按老桑樹生&KR4577;耳有黄者/赤白者又多雨時亦生軟濕者人採以作𦵔皆無復藥用唐)¶
(本注云楮耳人常食槐耳用療痔榆柳桑耳此爲五耳軟者/並堪噉桑椹味甘寒無毒單食主消渇葉味苦甘寒有少毒)¶
(水煎取濃汁除脚氣水腫利大小腸灰味辛寒有小毒蒸淋/取汁爲煎與冬灰等同㓕誌疵黑子蝕惡肉煮小豆大下水)¶
(脹傅金瘡止血生肌也今按陳藏器本草云桑葉汁主霍亂/腹痛吐下冬月用乾者濃煮服之研取白汁合金瘡又主小)¶
(皃吻瘡細剉大釡中煎取如赤糖去老風及宿血葉椏者名/雞桑最堪入用椹利五藏關節通血氣乆服不飢多收暴乾)¶
(擣末蜜和爲丸毎日服六十丸變白不老取黒椹一斤和科/斗子一斤瓶盛封閉懸屋東頭一百日盡化爲黒泥染白鬓)¶
(如漆又取二七枚和胡桃脂研如泥拔去白髪點孔中即生/黒者臣禹錫等謹按藥性論云桑白皮使平能治肺氣喘滿)¶
<pb:KR3e0029_SBCK_013-3a>¶
(水氣浮腫主傷絶利水道消水氣虚勞客熱頭痛内𥙷不足/桑耳使一名桑臣又名桑黃味甘辛無毒能治女子崩中帶)¶
(下月閉血凝産後血凝男子痃癖兼療伏血下赤血又云木/耳亦可單用平孟詵云寒無毒利五藏宣腸胃氣擁毒氣不)¶
(可多食惟益服丹石人熱發和葱豉作羮蕭炳云桑葉炙煮/飲止霍亂孟詵云桑根白皮煮汁飲利五藏又入散用下一)¶
(切風氣水氣又云桑葉炙煎飲之止渇一如茶法又云桑皮/煮汁可染褐色乆不落紫燒灰淋汁入錬五金家用日華子)¶
(云桑白皮温調中下氣益五藏消痰止渇利大小腸開胃下/食殺腹藏蟲止霍亂吐瀉此即出桑根皮又云家桑東行根)¶
(暖無毒研汁治小兒天弔驚癎客忤及傅鵞口瘡大驗又云/家桑葉暖無毒利五藏通關節下氣煎服除風痛出汁并撲)¶
(損瘀血並蒸後罯蛇蟲蜈蚣咬塩挼傅上春葉未開枝可作/煎酒服治一切風又云桑耳温微毒止腸風瀉血婦人心腹)¶
(痛藥性論云蕈耳亦可單用平古槐桑樹上者良能治風破/血益力其餘樹上多動風氣發痼疾令人肋下急損經絡背)¶
(膊悶又煮漿粥安槐木上草覆之即生蕈次柘木者良孟詵/云菌子寒發五藏風擁經脉動痔病令人昬昬多睡背膊四)¶
(肢無力又菌子有數般槐樹上生者良野田中/者恐有毒殺人又多發冷氣令腹中微微痛)¶
圖經曰(桑根白皮本經不著所出州土今處處有之採無時/不可用出土上者用東行根益佳或云木白皮亦可)¶
(用初採得以銅刀剥去上麄皮取其裏白切焙乾其皮中青/涎勿使刮去藥刀都在其上惡鐡及鈆不可近之桑葉以夏)¶
<pb:KR3e0029_SBCK_013-3b>¶
(秋再生者爲上霜後採之煮湯淋渫手足去風痺殊勝桑耳/一名桑黃有黃熟陳白者又有金色者皆可用碎切酒煎主)¶
(帶下其實椹有白黒二種暴乾皆主變白髪皮上白蘚花亦/名桑花狀似地錢刀削取炒乾以止衂吐血等其柴燒灰淋)¶
(汁醫家亦多用之桑上蠧蟲主暴心痛金瘡肉生不足皮中/白汁主小皃口瘡傳之便俞又以塗金刃所傷燥痛須臾血)¶
(止更剥白皮裹之令汁得入瘡中良冬月用根皮皆驗白皮/作線以縫金創腸出者更以熱雞血塗之唐安金藏剖腹用)¶
(此法便愈桑條作煎見近效方云桑煎療水氣脚氣肺氣癰/腫兼風氣桑條二兩用大秤七兩一物細切如豆以水一大)¶
(升煎取三大合如欲得多造凖此増加先熬令香然後煎每/服肚空時喫或茶湯或羮粥毎服半大升亦無禁忌也本方)¶
(云桑枝平不冷不熱可以常服療徧體風痒乾燥脚氣風氣/四肢拘攣上氣眼暈肺氣嗽銷食利小便乆服輕身聰明耳)¶
(目令人光澤兼療口乾仙經云一切仙藥不得桑煎不服岀/抱朴子本方桑枝一小升細切熬令香以水三大升煎取二)¶
(大升一日服盡無問食前後此服只依前方也桑葉可常服/神仙服食方以四月桑茂盛時採葉又十月霜後三分二分)¶
(巳落時一分在者名神仙葉即採取與前葉同隂乾擣末丸/散任服或煎以代茶飲又採椹暴乾和蜜食之並令人聰明)¶
(安魂鎮神又炙葉令微乾和桑衣煎服治痢亦主金創及諸/損傷止血方書稱桑之功最神在人資用尤多爾雅云桑瓣)¶
(有葚與椹同梔郭璞云辨半也一半有葚半無名曰梔又云/女桑桋桑俗間呼桑木之小而條長者爲女桑又山桑木椹)¶
<pb:KR3e0029_SBCK_013-4a>¶
(弓努檿桑絲中琴瑟皆材/之羙者也他木鮮及焉)¶
︻雷公云(凡使十年巳上向東畔嫰根採得後銅刀剥上青/黄薄皮一重只取第二重白嫩青涎者於槐砧上)¶
(用銅刀剉了焙令乾勿使皮上涎/落涎是藥刀此藥惡鐡并鈆也)¶
聖惠方(治大風頭面髭髮脫落以桑柴灰熱湯淋取汁洗頭/面以大豆水研取漿解澤灰味彌佳次用熟水入菉)¶
(豆麵濯之取争不過十度良/三日一沐頭一日一洗面)¶
外䑓秘要(治偏風及一切風桑枝剉一大升用今年新嫰枝/以水一大斗煎取二大升夏用井中沉恐酸壞毎)¶
(日服一盞空心服盡又煎服終身不/患偏風若預防風能服一大升佳)¶
又方(脉極寒髮鬢墮落今髮潤生桑白皮二升以/水淹浸煑五六沸去滓洗沐鬢髮自不落)¶
又方(五痔以桑耳作羮空心下飰飽食之日三食之待孔卒/痛如鳥啄取大小豆各一升合搗作兩囊蒸之及熱更)¶
(互坐之/即差)¶
千金方(治口瘡白漫漫取桑樹汁/先以髮拭口次以汁傅之)¶
又方(八月九月中刺手足犯惡露腫多殺人以桑枝三條内/煻灰中炮令極熱破断以頭柱瘡口上令熱盡即易之)¶
<pb:KR3e0029_SBCK_013-4b>¶
(盡二條則瘡自爛仍取韮白傅瘡上以/布帛急裹之若有腫者更作用薤白佳)¶
肘後方(治人少小鼻衂小勞輙出桑耳無多少熬令焦擣末/毎衂發輙以杏仁大塞鼻數度即可断深師方同)¶
葛氏方(卒小便多消渇入地三尺取桑根剥取白皮炙令黄/黒剉以水煑之令濃隨意飲之亦可内少米勿入塩)¶
又方(産後下血不止炙/桑白皮煑水飲之)¶
又方(血露不絶鋸截桑根取屑/五指撮取醇酒服之日三)¶
又方(因瘡而腫者皆因中水及中風寒所作其腫入腹/則殺人多以桑灰淋汁漬冷復易取愈梅師方同)¶
又方(飲食中蠱毒令人腹内堅痛面黄青淋露骨立病變無/常取桑木心剉得一斛著釡中以水淹之令上有三斗)¶
(水煑取一斗澄取清微火煎得五/升宿勿食早服五合則吐蠱毒出)¶
梅師方(治水腫坐卧不得頭面身體悉腫取東引花桑枝燒/灰淋汁煑赤小豆空心食令飽飢即食盡不得喫飲)¶
又方(治金瘡止痛取桑/柴灰研傅瘡上佳)¶
經驗方(治欬嗽甚者或有吐血殷鮮桑根白皮一斤米泔浸/三宿净刮上黄皮剉細入糯米四兩焙乾一處擣爲)¶
(末毎服米飲/調下一兩錢)¶
<pb:KR3e0029_SBCK_013-5a>¶
又方(治青肓此一法當依而用之視物如鷹鶻有此効正月/八二月八三月六四月六五月五六月二七月七八月)¶
(二十五九月十二十月十二十一月二十六十二月晦毎遇/上件神日用桑柴灰一合以煎湯沃之於甆噐中澄令極清)¶
(以藥汁稍熱洗之如覺冷即重湯煑令得所不/住手先遇上件日不得不洗縁此神日本法也)¶
經驗後方(治肺毒瘡如大風疾緑雲散以桑葉好者净/洗過熟蒸一宿候日乾爲末水調二錢匕服)¶
又方(墜馬拗損以桑根白皮五斤爲末水一升煎成/膏傅於損處便止巳後亦無宿血終不發動)¶
廣利方(治瀉血不止桑耳一大兩熬令黒以水一大/升三合煎取六大合去滓空心分温三服)¶
又方(治蛇咬瘡桑樹/白皮汁傅之差)¶
又方(治金瘡取新桑白皮燒灰/和馬糞塗瘡上數易之)¶
勝金方(治小兒渇用桑葉不拘多少用生蜜逐葉上傳過/將線繫葉蒂上繃隂乾細切用水煎汁服之差)¶
錢相公篋中方(治蜈蚣及蜘蛛毒取/桑白皮汁傅之効)¶
子母秘録(治落胎下血不止以桑木中蝎/蟲燒末酒服方寸匕日二服)¶
又方(小兒重舌桑白皮/煑汁塗乳飲之)¶
<pb:KR3e0029_SBCK_013-5b>¶
又方(小皃鵝口桑白皮/汁和胡粉傅之)¶
楊氏産乳(凡子不得與桑椹/子食令兒心寒)¶
宫氣方(治小皃舌上生瘡如粥皮/桑白皮汁傅之三兩度差)¶
仙方(桑椹熟時取之日乾爲末蜜和丸桐/子大空心酒服四十丸長服之良)¶
史記(桑樹根旁行出地者名爲伏蛇治心痛一絶本/經云桑根出土者殺人此用治心痛冝更研訪)¶
毛詩(泮水篇云食我/桑椹懷我好音)¶
氓詩(無食桑葚注葚桑實/也食過則醉傷其性)¶
丹房鏡源(桑灰/結汞)¶
衍義曰(桑根白皮條中言桑之用稍備然獨遺烏椹桑之精/英盡在於此採摘微研以布濾去滓石噐中熬成稀)¶
(膏量多少入蜜再熬成稠膏貯甆噐中毎抄一二錢食後夜/臥以沸湯點服治服金石發熱渇生精神及小腸熱性㣲凉)¶
<pb:KR3e0029_SBCK_013-6a>¶
<pb:KR3e0029_SBCK_013-7a>¶
竹葉䈽(音/謹)竹葉味苦平大寒無毒主欬逆上氣溢筋急惡瘍¶
殺小蟲除煩熱風痙喉痺嘔吐¶
根作湯益氣止渇𥙷虚下氣消毒汁主風痓¶
實通神明輕身益氣生益州¶
淡竹葉味辛平大寒主匈中痰熱欬逆上氣¶
瀝大寒療暴中風風痺匈中大熱止煩悶¶
皮筎微寒主嘔啘温氣寒熱吐血崩中溢筋¶
苦竹葉及瀝療口瘡目痛明目利九竅¶
竹笋(蜀本作/諸笋)味甘無毒主消渇利水道益氣可乆食¶
(陶隱居云竹類甚多此前一條云是䈽竹次用淡苦爾又一/種薄殻者名甘竹葉最勝又有實中竹篁竹並以笋爲佳於)¶
(藥無用凡取竹瀝惟用淡苦䈽竹爾竹實出藍田江東乃有/花而無實而須来班班有實狀如小麥堪可爲飲今按陳藏)¶
(噐本草云苦竹笋主不睡去面目并舌上熱黄消渇明目解/酒毒除熱氣徤人諸笋背發冷血及氣淡竹根煑取汁主丹)¶
<pb:KR3e0029_SBCK_013-7b>¶
(石發熱渇除煩熱臣禹錫等謹按藥性論云淡竹葉味甘無/毒主吐血熱毒風壓丹石毒止消渇竹燒瀝治卒中風失音)¶
(不語苦者治眼赤又云青竹筎使味甘能止肺痿唾血鼻衂/冶五痔日華子云淡竹并根味甘冷無毒消痰治熱狂煩悶)¶
(中風失音不語壯熱頭痛頭風并懷姙人頭旋倒地止驚悸/温疫迷悶小兒驚癎天弔莖葉同用又云苦竹味苦冷無毒)¶
(治不睡止消渇解酒毒除煩熱發汗治中風失音作瀝功用/與淡竹同孟詵云笋寒主逆氣除煩熱動氣發冷癥不可多)¶
(食越有蘆及箭笋新者稍可食陳者不可食其淡竹及中毋/笋雖羙然發背悶脚氣又云慈竹瀝療熱風和食飲服之良)¶
(蜀本圖經云竹莭間黄白者味/甘名竹黄尤制石藥毒發熱)¶
圖經曰(䈽竹淡竹苦竹本經並不載所出州土今處處有之/竹之類甚多而入藥者惟此三種人多不能盡别謹)¶
(按竹譜䈽字音斤其竹堅而促節體圖而質勁皮白如霜大/者冝刺舩細者可爲笛苦竹有白有紫甘竹似篁而茂即淡)¶
(竹也然今之刺舩者多用桂竹作笛者有一種亦不名䈽竹/苦竹亦有二種一種出江西及閩中本極麄大笋味殊苦不)¶
(可噉一種出江浙近地亦時自肉厚而葉長闊笋微有苦味/俗呼甜苦笋食品所最貴者亦不聞入藥用淡竹肉薄節間)¶
(有粉南人以燒竹瀝者醫家只用此一品與竹譜/所說大同而小異也竹實今不復用亦稀有之)¶
︻陳藏噐序(乆渇心煩/服竹瀝)¶
<pb:KR3e0029_SBCK_013-8a>¶
食療(淡竹上甘竹次主欬逆消渇痰飲喉痺鬼疰惡氣殺小/蟲除煩熱苦竹葉主口瘡目熱瘖啞苦竹筎主下熱壅)¶
(苦行根細剉一斤水五升煑取汁一升分三服大下心肺五/藏熱毒氣苦笋不發痰淡竹瀝大寒主中風大熱煩悶勞復)¶
(淡竹筎主噎膈鼻衂竹實通神明䡖身/益氣䈽淡苦甘外餘皆不堪不冝人)¶
外臺秘要(療凡脫折折骨諸瘡腫者慎不可當風及多自扇/若中風則發痓口噤殺人若巳中風覺頸項強身)¶
(中急速者急服此方竹瀝飲二三升若巳口噤以物強發内/之忌冷飲食及酒竹瀝卒煩難得可合十許束併燒中央承)¶
(取投之/可活)¶
千金方(凡飲酒頭痛以竹筎三兩水五升煑取三升去/滓令冷内破雞子三枚攪調更煑三沸飲之)¶
又方(治齒㫁間津夜血出不止苦/竹筎四两以醋漬一宿含之)¶
又方(治齒間血岀以竹葉濃煑/與塩少許寒温得所含之)¶
又方(齒血不止刮生竹皮醋漬之令其人解衣乃别令一人/含噀其背上三過并取茗草濃煑汁適寒温含漱之差)¶
又方(治時氣五六日心神煩燥不解用竹/瀝半盞新水半盞相和令勻非時服)¶
肘後方(治霍亂轉筋心腹脹痛濃煑竹/葉湯五六升令灼已轉筋處)¶
<pb:KR3e0029_SBCK_013-8b>¶
又方(傷寒五六日已上者作青竹瀝/小煎分减數載飲之厚覆取汗)¶
又方(卒失聲聲噎不出/濃煑苦竹葉服之)¶
又方(小兒身中惡瘡煮/取竹汁日澡洗)¶
葛氏方(卒消渇小便多作/竹瀝恣飲數日愈)¶
孫真人食忌(卒得惡瘡不識者燒/苦竹葉和雞子黄傅)¶
梅師方(治産後身或强直口噤面青手/足强反張飲竹瀝一二升醒)¶
又方(主姙娠恒若煩悶此名子煩竹瀝湯茯苓三兩竹瀝一/升水四升合竹瀝煎取二升分三服不差重作亦時時)¶
(服竹/瀝)¶
又方(治目赤痛痛如刺不得開肝實熱所致或生障瞖苦竹/瀝五合黄連二分綿裹入竹瀝肉浸一宿以點目中數)¶
(度令熱/淚出)¶
食醫心鏡(理心煩悶益氣力止渇苦笋熟煑任性食之又苦/竹笋主消渇利水道下氣理風熱脚氣取蒸煑食)¶
(之又䈽竹笋主消渇風熱益/氣力發氣脹蒸煑炒任食)¶
<pb:KR3e0029_SBCK_013-9a>¶
簡要濟衆(頭瘡大笋竹葉燒為灰量瘡大/小用灰調生油傅入少膩粉佳)¶
兵部手集(治發背頭未成瘡及諸熱腫痛以青竹筒角之及/掘地作坑貯水卧以腫處就坑子上角之如菉豆)¶
(大戢戢然出不/止遍匝腰肋)¶
又方(治瘡慈竹笋籜/灰油和塗之妙)¶
又方(治中風口噤服/淡竹瀝一升)¶
又方(治湯火灼爛竹中/蟲蚛未傅之良)¶
又方(小兒口噤體熱者竹瀝二合煖之分三四服兒新生慎/不可逆加鍼灸忍痛動其五脉因之成癎是以田舍小)¶
(兒在其自然皆/無此疚可審之)¶
又方(治小兒大人欬逆短氣匈中吸吸欬出涕唾嗽岀/臭膿涕粘淡竹瀝一合服日二五服大人一升)¶
廣利方(治金瘡中風口噤欲死竹/瀝斗大升微微煖服之)¶
姚氏方(卒齒痛取苦竹燒一頭/一頭得汁多揩齒上差)¶
傷寒類要(治交接勞復卵腫腹中絞痛便欲死刮竹皮一/升以水三升煮五沸絞去滓頓服梅師方同)¶
<pb:KR3e0029_SBCK_013-9b>¶
<pb:KR3e0029_SBCK_013-9b>¶
李畋該聞集(云爆竹辟妖氣鄰人有仲叟家爲山/所崇擲/瓦石開戸牖不自安叟求擣之以佛經報謝而)¶
(妖崇彌盛畋謂其叟曰翁旦夜於庭落中若除夕/爆竹數十竿叟然其言爆竹至曉寂然安帖遂止)¶
别說云(謹按舊稱竹實鸞鳳所食今近道竹間時見開花小/白如棗花亦結實如小麥子無氣味而澁江浙人號)¶
(爲竹米以爲荒年之兆及其竹即死信非鸞鳳之所食也近/有江南餘千人来言彼有竹實大如雞子竹葉層層包裹味)¶
(甘勝蜜食之令人心膈清涼生深竹林茂盛蒙蜜處頃因得/之但日乆汁枯乾而味尚存爾因知鸞鳳之食必非常物也)¶
衍義曰(竹葉凡諸竹與笋性皆微寒故知葉其用一致本經/不言笋及苦取瀝作油亦不必強擇也張仲景竹葉)¶
(湯用淡竹笋難化不益脾鄰家一小兒方二歳偶失照管壯/熱喘麄不食多睡仰頭呻吟微嘔逆瞑目多驚凡三五日醫)¶
(作慢驚治之治不對病不愈忽然其毋誤將有巴豆食藥作/驚藥化五丸如麻子大嚾之良乆大吐有物噎於喉中乳媪)¶
(以指摘出之約長三寸麄如小指乃三日前臨堦曝者乾箭/笋是夜諸證皆定次日但以和氣藥調治遂安其難化也如)¶
(此經日問而知之者謂之工小兒/不能問故爲難治醫者當審慎也)¶
<pb:KR3e0029_SBCK_013-10a>¶
<pb:KR3e0029_SBCK_013-11a>¶
乾(蓼實爲之使惡丹參消石白堊畏紫石英陶隱居云禮記/名藙而浴中呼爲藙音殺子當是不識藙字似藙字仍以)¶
(相傳其根南行東行者爲勝道家去三尸方亦用之唐本注/云爾雅釋木云椒榝醜梂陸氏草木䟽云椒榝属亦有榝名)¶
(陶誤也臣禹錫等謹按藥性論呉茱茰味苦辛大熱有毒能/主心腹疾積冷心下結氣疰心痛治霍亂轉筋胃中冷氣吐)¶
(瀉腹痛不可勝忍者可愈療遍身痺痺冷食不消利大腸擁/氣削皮能療&KR0238;瘡主中惡腹中刺痛下痢不禁治寸白蟲博)¶
(雅云/榝欓越椒茱茰也/音考孟詵云茱茰主心痛下氣/除嘔逆藏冷又皮止齒痛又患風瘙痒痛者取茱茰一升清)¶
(酒五升和煑取一升半去滓以汁煖洗中賊風口偏不能語/者取茱萸一升清酒一升和煑四五沸冷服之半升日三服)¶
(得少汗差謹按殺鬼疰氣又開目者不堪食又魚骨在人腹/中刺痛煑一盞汁服之止又骨在肉中不出者爵封之骨當)¶
(爛出脚氣衝心可和生薑汁飮之甚良日華子云健脾通關/節治霍亂瀉痢消痰破癥癖逐風治腹痛腎氣脚氣水腫下)¶
(産後餘血又云茱茰葉熱無毒治霍亂下氣止心腹痛冷氣/内外腎釣痛塩研/神驗乾即又浸復罯霍亂脚轉筋和艾)¶
(以醋湯拌罯妙也陳藏噐云梂子根濃煑浸痔有驗燒末服/亦主痔病又爾雅云櫟實梂也其子房生爲梂又赤爪草一)¶
(名羊梂一名䑕查梂此乃名同耳/梂似小柤而赤人食之生髙原)¶
圖經曰(呉茱茰生上谷川谷及冤句今處處有之江浙蜀漢/尤多木髙丈餘皮青緑色葉似&KR3692;而闊厚紫色三月)¶
<pb:KR3e0029_SBCK_013-11b>¶
(開花紅紫色七月八月結實似椒子嫰時微黄至成熟則深/紫九月九日採隂乾風土記曰俗尚九月九日謂為上九茱)¶
(萸到此日氣烈熟色赤可折其房以挿頭云辟惡氣禦冬又/續齊諧記曰汝南桓景隨費長房學長房謂曰九月九日汝)¶
(家有灾厄冝令急去家各作絳囊盛茱茰以繫臂上登髙飲/菊花酒此禍可消景如言舉家登髙山夕還見雞犬牛羊一)¶
(時暴死長房聞之曰此代之矣故甘人毎至此日登髙飲酒/戴茱萸囊由此耳世傳茱茰氣好上言其衝膈不可爲服食)¶
(之藥也張仲景治嘔而匈滿者茱茰湯主之呉茱茰一升棗/二十枚生薑一大兩人參一兩以水五升煎取三升每服七)¶
(合日三乾嘔吐涎沫而頭痛者亦主之又其南行枝主大小/便卒關格不通取之斷度如手第二指中節含之立下出姚)¶
(僧垣方根亦入藥用删繁方療脾勞熱有白蟲在脾中爲病/令人好嘔者取東行茱茰根大者一尺大麻子入升橘皮二)¶
(兩凡三物㕮咀以酒一斗浸一宿微火上薄煖之三下絞去/滓平旦空腹服一升取盡蟲便下出或死或半爛或下黄汁)¶
(凡作藥法禁聲勿語/道作藥蟲便下驗)¶
︻雷公云(凡使先去葉核并雜物了用大盆一口使塩水洗/一百轉自然無涎日乾任入丸散中用脩事十兩)¶
(用塩二兩研作末投東流水四斗中分作一百度洗别有大/効若用醋煑即先沸醋三十餘沸後入茱茰待醋盡㬠乾每)¶
(用十兩使醋/一溢爲度)¶
<pb:KR3e0029_SBCK_013-12a>¶
食療(微温主痢止瀉厚腸/胃肥徤人不宜多食)¶
聖惠方(治隂毒傷寒四肢逆冷冝熨以茱茰一升酒和匀濕/絹袋二隻盛蒸令極熱熨脚心候氣通暢勻暖即停)¶
(熨累/用驗)¶
外䑓秘要(集驗熨癥法茱茰三升碎之以酒和煑熟布裹熨/癥上冷更炒更畨用之癥移走逐熨之候消乃止)¶
(也)¶
又方(治癕疽發背及發乳房茱茰/一升擣之以苦酒和帖癕上)¶
又方(隂下濕痒茱茰一升水三/升煑三沸去滓洗痒差)¶
千金方(治寸白蟲茱茰根洗去土四兩切以水酒各一升漬/一宿平旦分再服凡茱茰皆用細根東北隂者良若)¶
(稍大如指巳上/者皆不任用)¶
又方(治心腹内外痛茱茰一升酒/三升煎取半升空心頓服之)¶
千金翼(産後虚羸盗汗時嗇嗇惡寒茱茰/一雞子大以酒三升漬半日煑服)¶
又方(主大人小兒風疹茱茰一升/酒五升煑取一升帛染拭之)¶
<pb:KR3e0029_SBCK_013-12b>¶
又方(主頭風沐頭茱萸二升水五升/煑取三升以綿藥拭髮根良)¶
肘後方(治中風不能語豉茱茰各一升/水五升煑取二升稍稍服之)¶
又方(治腸痔大便常血下部痒痛如蟲咬者掘地作坑燒令/赤酒沃中擣茱茰二升内中乘熟扳開小孔以下部榻)¶
(上冷乃下不過/三四度即差)¶
孫真人備急方(赤痢臍下痛茱茰一/合黒豆湯吞之効)¶
經驗方(治脾元氣發歇痛不可忍者茱萸一兩桃仁一兩和/炒令茱茰憔黒後去茱茰取桃仁去皮尖研細䓤白)¶
(三莖煨熟以酒/浸温分三服)¶
經驗後方(𥙷水氣藥赤茱茰二兩米醋煑爛細研爲/膏丸如梧桐子大椒湯下七丸空心服)¶
兵部手集(治醋心毎醋氣上攻如釅醋茱茰一合水三盞煎/七分頓服縱濃亦湏強服近有人心如蜇破服此)¶
(方後二十/年不發)¶
又方(治中風腹痛或子腸脫出茱茰三/升酒五升煎取二升分温三服)¶
又方(小兒火灼瘡一名瘭漿瘡一/名火爛瘡用酒煎茱茰拭上)¶
<pb:KR3e0029_SBCK_013-13a>¶
<pb:KR3e0029_SBCK_013-14a>¶
(火熏使乾始堪停乆其中仁主腹脹生擣未服利水糓道傅/瘡生肌肉止痛燒爲灰主口吻白瘡生交州愛州及崑崙日)¶
(禹錫等謹按藥性論云白㯽榔君味甘大寒能主宣利五藏/六腑擁滯破堅滿氣下水腫治心痛風血積聚廣志云水實)¶
(白㯽榔樹無枝略如柱其顛生檖而秀生棘針重疊其下彼/方珍之以爲口實陳藏噐云蒳子小㯽榔也生收火乾中無)¶
(人者功劣於㯽榔顧徵廣州記云㯽榔形小而耎細滿子土/人呼爲㯽榔孫日華子云㯽榔味澁除一切風下一切氣通)¶
(關節利九竅𥙷五勞七傷建䐾調中除煩破癥結下/五膈氣南海藥譜云㯽榔仁赤者味苦殺蟲兼補)¶
圖經曰(㯽榔生南海今嶺外州郡皆有之大如桄榔而髙五/七丈正直無枝皮似青桐節如桂竹葉生木巔大如)¶
(楯頭又似芭蕉葉其實作房從葉中出傍有刺若棘針重疊/其下一房數百實如雞子狀皆有皮殻肉滿殻中正白味苦)¶
(澁得扶留藤與瓦屋子灰同咀嚼之則柔滑而甘羙嶺南人/噉之以當果實其俗云南方地温不食此無以祛瘴癘其實)¶
(春生至夏乃熟然其肉極易爛欲收之皆先以灰汁煑熟仍/火焙熏乾始堪停乆此有三四種有小而味甘者名山檳榔)¶
(有大而味澁核亦大者名猪㯽榔最小者名蒳子其功用不/說有别又云尖長而有紫文者名㯽圓而矮者名榔檳力小)¶
(榔力大今醫家不復細分但取作雞心狀存坐正穩心不虚/破之作錦文者爲佳其大腹所出與檳榔相似但莖葉根榦)¶
(小異并皮收之謂之大腹㯽榔或云㯽/榔難得真者今賈人貨者多大腹也)¶
<pb:KR3e0029_SBCK_013-14b>¶
︻海藥(謹按廣志云生東海諸國樹莖葉&KR1520;&KR1520;與大腹小異/耳又云如㯶櫚也葉茜似芭蕉狀陶弘景云向陽曰)¶
(㯽榔向隂曰大腹味澁温無毒主賁㹠諸氣五腸氣風冷氣/宿食不消脚氣論云以沙牛尿一盞磨一枚空心暖服治脚)¶
(氣壅毒水腫浮氣秦醫云㯽榔二枚一生/一熟擣末酒煎服之善治膀胱諸氣也)¶
食療(多食發熱南人生食閩中名橄/欖子所来北者煑熟熏乾將来)¶
雷公云(凡使取好存坐隱心堅文如流水碎破内文如錦文/者妙半白半黒并心虚者不入藥用凡使須别㯽與)¶
(榔頭圓身形矮毗者是榔身形尖紫文麄者是㯽㯽力小榔/力大欲使先以刀刮去底細切勿經火恐無力効若熟使不)¶
(如不/用)¶
聖惠方(治口吻生白瘡用一/枚燒灰細研傅之妙)¶
又方(治胎動腰痛搶心或有血下用一兩爲/末非時水煑葱白濃汁調下一錢匕)¶
外䑓秘要(若脚氣非冷非熱老人弱人服滿者㯽榔仁爲末/以㯽榔殻汁或茶飲或豉汁中調服方寸七甚利)¶
經驗方(治金瘡白㯽榔黄連/少許爲末傅之即差)¶
梅師方(治醋心㯽榔四兩橘皮二兩細/擣爲散空心生蜜湯下方寸匕)¶
<pb:KR3e0029_SBCK_013-15a>¶
孫真人食忌(治嘔吐以白㯽榔一顆煨橘皮/一分炙爲末水一盞煎半盞服)¶
斗門方(治腰重痛用㯽榔/爲末酒下一錢)¶
又方(治本藏氣以雞心㯽榔小便濃磨/半箇服或用熱酒調一錢匕効)¶
簡要濟衆(治諸蠱在藏腑乆不差㯽榔半兩炮擣爲末/每服一錢至二錢葱蜜煎湯調下空心服)¶
又方(治脚氣衝心白㯽榔一箇雞心大者爲未用童子/小便生薑汁温酒共半盞調只作一服無時服)¶
廣利方(治脚氣衝心致悶乱不識人白㯽榔十二分爲/末分二服空心暖小便五大合調服日再服)¶
御藥院(治痰涎㯽榔爲/末白湯點一錢)¶
齊民要術(㯽榔下氣及宿食/白蟲消糓痰飲)¶
衍義曰(㯽榔二書所說甚詳今人又取尖長者入/藥言其快銳速效屢嘗試之果如其說)¶
<pb:KR3e0029_SBCK_013-15b>¶
<pb:KR3e0029_SBCK_013-15b>¶
梔子味苦寒大寒無毒主五内邪氣胃中熱氣面赤酒炮皶¶
鼻白癩赤癩瘡痬療目熱赤痛匈心大小腸大熱心中煩悶¶
胃中熱氣一名木丹一名越桃生南陽川谷九月採實暴乾¶
(陶隱居云解玉支毒處處有亦兩三種小異以七稜者爲良/經霜乃取之今皆入染用於藥甚稀玉支即羊躑躅也臣禹)¶
(錫等謹按藥性論云山梔子殺䗪蟲毒去熱毒風利五淋主/中惡通小便解五種黄病明目治時疾除熱及消渇口乾目)¶
(赤腫/病)¶
圖經曰(梔子生南陽川谷今南方及西蜀州郡皆有之木髙/七八尺葉似李而厚硬又似樗蒲子二三月生白花)¶
(花皆六出甚芬香俗說即西域詹匐也夏秋結實如訶子狀/生青熟黃中仁深紅九月採實暴乾南方人競種以售利貨)¶
(殖傳云巵茜千石亦比千乘之家言獲利之傳也此亦有兩/三種入藥者山梔子方書所謂越桃也皮薄而圓小刻房七)¶
(&KR0994;至九稜者爲佳其大而長者乃作染色又謂之伏尸梔子/不堪入藥用張仲景傷寒論及古今諸名醫治發黃皆用梔)¶
(子茵陳香䜴甘草等四物作湯飲又治大病起勞復皆用梔/子䑕矢等湯並小利而愈其方極多不可悉載梔子亦療血)¶
(痢挾毒熱下者葛洪方以十四枚去皮擣蜜丸服如梧子三/丸日三大効又治霍亂轉筋燒梔子三枚末服立愈時行重)¶
<pb:KR3e0029_SBCK_013-16a>¶
(病後勞發水煮十枚飲汁温卧徹汗乃愈挾/食加大黃别煮汁臨熟内之合飲微利遂差)¶
︻雷公曰(凡使勿用顆大者號曰伏尸梔子無力須要如雀/腦并鬚長有九路赤色者上凡使先去皮鬚了取)¶
(仁以甘草水浸一宿漉出/焙乾擣篩如赤金末用)¶
食療(土瘖啞紫癜風/黄疸積熱心躁)¶
又方(治下鮮血梔子仁燒灰水和一/錢匕服之量其大小多少服之)¶
千金方(治火瘡未起梔子仁灰麻油和封厚/乃佳已成瘡燒白糖灰粉之燥即差)¶
肘後方(治霍亂心腹脹痛煩滿短氣未得吐下/若轉筋燒梔子二七枚研末熟水調服)¶
梅師方(治火丹毒擣/和水調傅之)¶
又方(治熱毒下血或因食物發動以三/十枚擘水三升煎取一升去滓服)¶
又方(治熱病新差早起及多食後發以十枚水三升煎取/一升去滓温服卧令微汗若食不消加大黃三兩)¶
又方(治傷寒差後交接發動因欲死眼不開不/能語梔子三十枚水三升煎取一升服)¶
又方(治猘犬咬梔子皮燒末石硫黃等分/同研爲末傅瘡上日三二傅之差)¶
<pb:KR3e0029_SBCK_013-16b>¶
愽濟方(治冷熱氣不和不思飲食或腹痛㽲刺山梔子川烏/頭等分生擣爲末以酒糊丸如梧子大毎服十五丸)¶
(炒生薑湯下如小腹氣痛/炒茴香葱酒再下二十丸)¶
兵部手集(治頭痛不可忍是多風痰所致/梔子末和蜜濃傅舌上吐即止)¶
勝金方(治婦人臨産痢不限多少燒灰細末/空心熟水調一匙頭甚者不過五服)¶
孫尚藥(治傷寒下痢後更煩按之心下䎡者虚煩也梔子十/四枚擘䜴四合右二味以水四升煎梔子取二升半)¶
(内豉更煎取一升去滓分再服得吐餘/勿服嘔有癰膿者不可服嘔膿盡乃愈)¶
古今録驗(秦王散胃疸食多/喜飲梔子實主之)¶
丹房鏡源(梔子/柔金)¶
衍義曰(梔子仲景治發汗吐下後虚煩不得眠若劇者必反/覆顛倒心中懊憹梔子䜴湯治之虚故不用大黃有)¶
(寒毒故也梔子雖寒無毒治胃中熱氣既亡血亡津液腑藏/無潤養内生虚熱非此物不可去張仲景傷寒論巳著又治)¶
(心經留熱小便赤澁去皮山梔子火炮大黃連翹/甘草炙等分末之水煎三二錢匕服之無不效)¶
<pb:KR3e0029_SBCK_013-17a>¶
<pb:KR3e0029_SBCK_013-18a>¶
(此藥性急亦不/可多使却引膿)¶
圖經曰(騏驎竭舊不載所生州土今出南蕃諸國及廣州木/髙數丈婆娑可愛葉似櫻桃而有三角其脂液從木)¶
(中流出滴下如膠飴狀乆而堅凝乃成竭赤作血色故亦謂/之血竭採無時其味鹹而氣腥者是海母血不可用眞竭㣲)¶
(鹹而甘作梔子氣味舊說與紫&KR1133;大都相類而别是一物功/力亦殊今按叚成式酉陽雜爼云紫&KR1133;出真臘國國人呼爲)¶
(勒佉亦出波斯國木髙丈許枝&KR1520;繁欝葉似橘柚冬不凋落/三月花開不結子毎有霧露㣲雨霑濡其枝條則爲紫&KR1133;波)¶
(斯國使人呼及沙利兩人說如此而真蠟國使人言是蟻運/土上於木端作窠蟻壤爲霧露所霑即化爲紫&KR1133;又交州地)¶
(志亦云本州歲貢紫&KR1133;出扵蟻壤乃知與血竭雖俱出/扵木而非一物明矣今醫方亦罕用惟染家所須耳)¶
︻海藥(紫&KR1133;謹按廣州記云生南海山谷其樹紫赤色是木/中津液成也治濕痒瘡疥冝入膏用又可造胡燕脂)¶
(餘滓則玉作家使也又騏驎竭謹按南越志云是紫&KR1133;樹之/脂也其味甘温無毒主打傷折損一切疼痛𥙷虚及血氣攪)¶
(刺内傷血聚並宜酒服欲驗真/偽但嚼之不爛如蠟者上也)¶
雷公云(騏驎竭凡使勿用海母血真似騏驎竭只是味鹹并/腥氣其騏驎竭味微鹹甘似梔子氣是也欲使先研)¶
(作粉重篩過臨使安於丸散或膏中/任使用勿與衆藥同擣化作飛塵也)¶
<pb:KR3e0029_SBCK_013-18b>¶
聖惠方(産後血暈不知人及狂語麟竭一/兩細研爲末非時温酒調二錢匕)¶
廣利方(治金瘡血不止兼痛/麟竭末傅之立止)¶
賈相牛經(牛馬有漏蹄以紫礦少許和/猪脂内入漏處燒鐵箟烙之)¶
酉陽雜爼(紫&KR1133;樹出真臘國使衝都尉沙門陀沙尼拔陁言/蟻運王扵樹下作窠蟻壤得雨露結而成紫礦崑)¶
(崙者善/波斯次)¶
太清㐲煉靈砂法(騏驎竭出扵西胡禀扵熒惑之氣生扵湯/石之隂結而成質紫&KR1133;形若爛石其功亦)¶
(能添益陽精/消隂滯氣)¶
衍義曰(紫&KR1133;如糖霜結扵細枝上累累然紫黑色研破/則紅今人用造綿&KR2916;&KR2800;邇来亦難得餘如經)¶
<pb:KR3e0029_SBCK_013-19a>¶
<pb:KR3e0029_SBCK_013-20a>¶
(爲箇不婆律亦岀波斯國樹髙八丈大可六七圍葉圓而背/白無花實其樹有肥有瘦瘦者岀龍腦香肥者出婆律膏香)¶
(在木心中波斯斷其樹剪取之其膏於樹端流出斫樹作坎/而承之入藥用有别法南海藥譜云龍腦油性温味苦本出)¶
(佛誓國此油從樹所取摩一切風陳藏噐云相思子平有小/毒通九竅治心腹氣令人香止熱悶頭痛風痰殺腹藏及皮)¶
(膚内一切蟲又主蠱毒取二七枚末服當/吐出生嶺南樹髙丈餘子赤黒間者佳)¶
圖經曰(龍腦香出婆律國今惟南海畨舶賈客貨之相傳云/其木髙七八丈大可六七圍如積年杉木狀傍生枝)¶
(葉正圓而背白結實如豆&KR1740;皮有甲錯香即木中脂似白松/脂作杉木氣膏乃根下漬液耳亦謂之婆律膏段成式酉陽)¶
(雜爼說此木有肥瘦瘦者出龍腦香其香在木心波斯㫁其/木剪取之肥者出婆律膏其膏於木端流出斫木作坎而承)¶
(之兩說大同而小異亦云南海山中亦有此木唐天寶中交/阯貢龍腦皆如蟬蠶之形彼人云老根節方有之然極難得)¶
(時禁中呼爲瑞龍腦帶之衣衿香聞十餘歩外是後不聞有/此今海南龍腦多用火煏成片其中亦容雜偽入藥惟貴生)¶
(者狀若梅花/瓣甚佳也)¶
︻海藥(謹按陶弘景云生西海律國是波律樹中脂也如白/膠香狀味苦辛微温無毒主内外障眼三蟲治五痔)¶
(明目鎮心秘精又有蒼龍腦主風瘡䵟&KR0845;入膏煎良用點眼/則有傷名醫别錄云婦人難産取龍腦研末少許以新汲水)¶
<pb:KR3e0029_SBCK_013-20b>¶
(調服立差又唐太宗時西海律/國貢龍腦香是知彼處出耳)¶
經驗方(治急中風目瞑牙禁無門下藥者以中指點散子揩/齒三二十揩大牙左右其口自開始得下藥龍腦天)¶
(南星等分爲末乳鉢内研自五月五日午/時合出者只用一字至半錢名開關散)¶
經驗後方(治時疾發豌豆瘡及赤瘡子未透心煩狂躁氣喘/妄語或見鬼神龍腦一錢細研旋滴猪心血和丸)¶
(如雞頭肉大毎服一丸紫草湯下少時心/神便定得睡瘡復發透依常將息取安)¶
衍義曰(龍腦條中與圖經所說各未盡此物大通利關膈熱/塞其清香爲百藥之先大人小兒風涎閉壅及暴得)¶
(驚熱甚濟用然非常服之藥獨行則勢弱佐使則有功於茶/亦相宜多則掩茶氣味萬物中香無岀其右者西方抺羅短)¶
(吒國在南印度境有羯布羅香榦如松株葉異濕時無香採/乾之後折之中有香狀類雲母色如氷雪此龍腦香也蓋西)¶
(方亦/有)¶
<pb:KR3e0029_SBCK_013-21a>¶
<pb:KR3e0029_SBCK_013-22a>¶
(呉者止可言漢之與呉豈得云食與不食其口折者是日乾/口不拆者是隂乾本經云呉茱茰又云生宛胊宛胊既非呉)¶
(地以此爲食者/耳蘇重出一條)¶
圖經曰(食茱茰舊不載所出州土云功用與呉茱茰同或云/即茱茰中顆粒大經乆色黃黒堪噉者是今南此皆)¶
(有之其木亦甚髙大有長及百尺者枝莖青黄上有小白點/葉正類油麻花黄蜀人呼其子爲艾子蓋禮記所謂藙者藙)¶
(艾聲訛故云耳宜入食羮中能發辛香然/不可多食多食衝眼兼又脫髪採無時)¶
︻食療(温主心腹冷氣痛中惡除飲逆去藏腑冷能温中甚/良又齒痛酒煎含之又殺鬼毒中賊風口偏不語者)¶
(取子一升羙豉三升以好酒五升和煮四五沸冷服半升日/三四服得汗便差又皮肉痒痛酒二升水五升茱茰子半升)¶
(煎取三升去滓微煖洗之立止又魚骨在腹中刺痛煮汁一/盞服之其骨軟出又脚氣衝心和生薑煮汁飲之又魚骨刺)¶
(入肉不出者擣封之其骨自爛/而岀又閉目者名欓子不堪食)¶
孫真人食忌(云六月七月勿食/傷人氣發瘡痍)¶
勝金方(治蛇咬毒茱茰一兩爲末/冷水調分爲三服立差)¶
<pb:KR3e0029_SBCK_013-22b>¶
¶
蕪荑味辛平無毒主五内邪氣散皮膚骨節中淫淫温行毒¶
去三蟲化食逐寸白散腸中嗢嗢喘息一名無姑一名(音/殿)¶
䕋(音/唐)生晉山川谷三月採實隂乾(陶隱居云今惟出髙麗狀/如榆莢氣臭如/音信彼)¶
(人皆以作醬食之性殺䖝置物中亦辟蛀但患其臭唐本注/云爾雅云蕪荑一名蔱蘠今名/䕋字之誤也今延州同州)¶
(者最好今注蕪荑河東河西處處有之况經云生晉山川谷/而陶以爲惟出髙麗蓋是不知其元也臣禹錫等謹按爾雅)¶
<pb:KR3e0029_SBCK_013-23a>¶
(蜀本云無姑其實夷注無姑姑榆也生山中葉圓而厚剥取/皮合漬之其味辛香所謂蕪荑藥性論云蕪荑使味苦辛能)¶
(主積冷氣心腹癥痛除肌膚節中風滛滛如蟲行孟詵云主/五藏皮膚肢節邪氣又熱瘡擣和猪脂塗差又和白蜜治濕)¶
(癬和沙牛酪療一切瘡陳者良可少食之傷多發熱心痛爲/辛故也秋天食之尤宜人長食治五痔諸病不生日華子云)¶
(治腸風痔瘻/惡瘡疥癬)¶
圖經曰(蕪荑生晉山川谷今近道亦有之大抵榆類而差小/其實亦早成此榆乃大氣臭如犱爾雅釋木云無姑)¶
(其實夷郭璞云無姑姑榆也生山中葉圖而厚剥取皮合漬/之其味辛香所謂蕪荑也又釋草云莁荑蔱蘠注云一名白)¶
(蕢而與本經一名/音殿䕋音唐相近蘇恭云蔱蘠/䕋字/之誤也然莁荑草類蕪荑乃木也明是二物或氣類之相近)¶
(歟三月採實隂乾殺蟲方中多用之今人又多取作屑以芼/五味其用陳者良人收藏之多以塩漬則失氣味此等不堪)¶
(入藥但可作食品耳秋後尤宜食之續傳信方治乆患脾胃/氣泄不止蕪荑五兩擣末以飯丸毎日空心午飯前各用陳)¶
(米飲下三十丸増至四十丸乆服去/三尸益神駐顔云得之章鐐曽得力)¶
︻陳藏器(作醤食之主五雞病除瘡癬/其氣膻者良此山榆仁也)¶
海藥(謹按廣州記云生大秦國是波斯蕪荑也味辛温無毒/治冷痢心氣殺蟲止痛又婦人子宮風虚孩子疳瀉得)¶
<pb:KR3e0029_SBCK_013-23b>¶
(訶子豆/&KR1740;良)¶
食療(散腹中氣痛又和馬酪可治癬作醬甚香/羙功尤勝於榆仁塵者良又殺中惡蟲毒)¶
外䑓秘要(治膀胱氣急冝下氣蕪荑擣和食塩末二物等分/以綿裹如棗大内下部或下水惡汁并下氣佳)¶
千金方(主脾胃有蟲食即痛面黃無色疼痛無時必効以石/州蕪荑仁二兩和麫炒令黄色爲末非時米飲調二)¶
(錢匕/差)¶
衍義曰(蕪荑有大小兩種小蕪荑即榆莢也揉取仁醖爲醬/味尤辛入藥當用大蕪荑别有種然小蕪荑醖造多)¶
(假以外物相和不可不擇去也治/大腸寒滑及多冷氣不可闕也)¶
<pb:KR3e0029_SBCK_013-24a>¶
<pb:KR3e0029_SBCK_013-25a>¶
︻陳藏器(云根皮主野雞病末服方寸匕本經採實用九月/十月不如七月八月旣厚且辛書曰江南爲橘江)¶
(北爲枳今江南俱有枳橘江北有/枳無橘此自别種非干變易也)¶
雷公云(凡使勿使枳實緣性効不同若使枳殻取辛苦腥并/有隟油能消一切㿏要塵以年深者爲上用時先去)¶
(瓤以麩炒過待麩燋黒遂出用/布拭上燋黒然後單擣如粉用)¶
千金方(主口僻眼急風枳茹刮取上青爲末欲至瓤土者得/茹五升微火灼去濕氣以酒三升漬微火煖令得藥)¶
(味遂性/飲之)¶
肘後方(治中風身直不得屈伸反覆者刮枳樹皮一升/酒三升漬一宿服五合至一升酒盡再作良)¶
食醫心鏡(治水氣皮膚痒及明目枳殻/一兩杵末如茶法煎呷之)¶
經驗後方(治風疹痒不止以枳殻三兩麩炒微黃去瓤爲/末毎服二錢非時水一中盞煎至六分去滓服)¶
梅師方(治一切疹以水煑枳殻/爲煎塗之乾即又塗之)¶
愽濟方(治逺年日近腸風下血不止枳殻燒成黒灰存性羊/脛炭爲末枳殻末五錢炭末三錢和勺用濃米飲一)¶
(中盞調下空心服五更𥘉一服/如人行五里再服當日見効)¶
<pb:KR3e0029_SBCK_013-25b>¶
<pb:KR3e0029_SBCK_013-25b>¶
破結實消脹滿心下急痞痛逆氣脅風痛安胃氣止溏洩明¶
目生河内川澤九月十月採隂乾(陶隱居云今處處有採破/令乾用之除中核微炙令)¶
(香亦如橘皮以陳者爲良枳樹莖及皮療水服暴風骨節疼/急枳實俗方多用道家不須唐本注云枳實日乾乃得隂便)¶
(濕爛也用當去核及中瓤乃佳今或用枳殻乃爾若稱枳實/須合核瓤用者殊不然也今按陳藏器本草云枳實根皮主)¶
(痔末服方寸匕本經採實用九月十月不如七月八月既厚/且辛舊云江南爲橘江北爲枳今江南俱有橘枳江北有枳)¶
(無橘此自是種别非關變也臣禹錫等謹按藥性論云枳實/臣味苦辛觧傷寒結胷入陷胸湯用主上氣喘欬腎内傷冷)¶
(隂痿而有氣/加而用之)¶
圖經曰(枳實生河内川澤枳殻生商州川谷今京西江湖州/郡皆有之以商州者爲佳如橘而小髙亦五七尺葉)¶
(如棖多刺春生白花至秋成實九月十月採隂乾舊說七月/八月採者爲實九月十月採者爲殻今醫家多以皮厚而小)¶
(者爲枳實完大者爲殻皆以飜肚如盆口唇狀須陳乆者爲/勝近道所出者俗呼臭橘不堪用張仲景治心下堅大如盤)¶
(水飲所作枳實术湯煮之枳實七枚术三兩以水一斗煎取/三升分三服腹中軟即稍減之又胸痺心中痞堅留氣結胷)¶
(胷滿脅下逆氣搶心枳實薤白桂湯主之陳枳實四枚厚朴/四兩薤白半斤切栝樓一枚桂一兩以水五升先煎枳實厚)¶
<pb:KR3e0029_SBCK_013-26a>¶
(朴取二升去滓内餘藥於湯中煎三兩沸分温三服當愈又/有橘皮枳實湯桂生薑枳實湯皆主胸痺心痛葛洪治卒胷)¶
(痺痛單用枳實一物搗末服方寸&KR0901;日三夜一其根皮治大/便下血末服之亦可煮汁常飲又治卒中急風身直不得屈)¶
(伸反覆者刮取枳木皮屑謂之枳筎一/升酒一升漬一宿服五合至盡再作良)¶
︻外䑓秘要(塗風疹取枳實以醋漬令濕火/炙令熱滴寒温用熨上即消)¶
千金方(治胸痺氣壅滿心膈不利枳實二兩麩炒微/黃爲末非時以清粥飲調下二錢聖惠方同)¶
又方(治積痢脫肛枳實石上磨令滑鑚著柄/蜜塗火炙令煖更易熨肛取縮即止)¶
經驗方(治腸風下血枳實半斤麩炒去瓤綿黄蓍半斤洗剉/爲未米飲非時下二錢&KR0901;若難服以糊爲丸湯下三)¶
(五十/丸効)¶
集驗方(治五痔不以年月日乆新枳實爲末/煉蜜丸如桐子大空心飲下二十丸)¶
濟衆方(治傷寒後卒胷膈閉痛枳實一味剉麩/炒黃爲末服二錢米飲調下一日二服)¶
廣利方(治小兒乆痢淋瀝水糓不調枳實六分擣末以/飲汁調二錢匕二歲服一錢子母秘録方同)¶
子母秘録(治婦人隂腫堅痛用半斤碎/炒令熟故帛裹熨冷即易之)¶
<pb:KR3e0029_SBCK_013-26b>¶
<pb:KR3e0029_SBCK_013-26b>¶
生交阯冤句三九十月採皮隂乾(乾薑爲之使惡澤瀉寒水/石消石陶隱居云今岀建)¶
(平官都極厚肉素色爲好殻薄而白者不加用之削去上甲/麄皮俗方多用道家不須也今注出梓州龍州者最佳臣禹)¶
(錫等謹按呉氏云厚朴神農𡵨伯雷公苦無毒季氏小温范/子厚朴岀洪農藥性論云厚朴臣忌豆食之者動氣味苦辛)¶
(大熱能主療積年冷氣腹内雷鳴虚吼宿食不消除痰飲去/結水破宿血消化水糓止痛大温胃氣嘔吐酸水主心腹滿)¶
(病人虚而尿白日華子云建脾毛反胃霍亂轉筋泠熱氣瀉/膀胱泄五藏一切氣婦人産前産後腹藏不安調關節殺腹)¶
(藏蟲除驚去煩悶明耳目入藥去麄/皮薑汁炙或薑汁炒用又名烈朴)¶
圖經曰(厚朴出交阯冤句今京西陜西江淮湖南蜀川山谷/中徃徃有之而以梓州龍州者爲山木髙三四丈徑)¶
(一二尺春生葉如槲葉四季不凋紅花而青實皮極鱗皴而/厚紫色多潤者佳薄而白者不堪三月九月十月採皮隂乾)¶
(廣雅謂之重皮方書或作厚皮張仲景治雜病厚朴三物湯/主腹脹脉數厚朴半斤枳實五枚以水一斗二升煎二物取)¶
(五升内大黃四兩再煎取三升温服一升腹中轉動更服不/動勿服又厚朴七物湯主腹痛脹滿厚朴半斤甘草大黄各)¶
(三兩棗十枚大枳實五枚桂二兩生薑五兩以水一斗煎取/四升去宰温服八合日三嘔者加半夏五合下利者去大黃)¶
(寒多者加生薑至半斤陶隱居治霍亂厚朴湯厚朴四兩炙/桂心二兩枳實五枚生薑三兩四物切以水六升煎取二升)¶
<pb:KR3e0029_SBCK_013-27a>¶
(分三服唐石泉公王方慶廣南方云此方不惟霍亂可醫至/於諸病皆療並須預排北也此方與治中湯等並行其方見)¶
(人參/條中)¶
︻雷公曰(凡使要用紫色味辛爲好或丸散便去麄皮用酥/炙過毎修一斤用酥四兩炙了細剉用若湯飲中)¶
(使用自然薑汁入/兩炙一升爲度)¶
聖惠方(治霍亂製之以薑汁火上炙令香/爲末非時新水調下二錢匕佳)¶
又方(治痰壅嘔逆心胸滿悶不下飲食用一兩塗/生薑汁炙令黃爲末非時粥飲調下二錢匕)¶
梅師方(治水榖痢义不差厚朴三兩黄連/三兩剉水三升煎取一升空心服)¶
斗門方(治男子女人乆患氣脹心悶飲食不得因食不調冷/熱相繫致令心腹脹滿厚朴火上炙令乾又蘸薑汁)¶
(炙直待焦黒爲度擣篩如&KR1287;以陳米飲調/下二錢匕日三服良亦治反胃止瀉甚妙)¶
子母秘録(治月水不通厚朴三兩炙水三升煎/取一升爲二服空心不過三四劑差)¶
衍義曰(厚朴今西京伊陽縣及商州亦有但薄而色淡不如/梓州者厚而紫色有油味苦不以薑製則棘人喉舌)¶
(平胃散中用最調中至今此藥盛行既/能温脾胃氣又能走冷氣爲世所須也)¶
<pb:KR3e0029_SBCK_013-27b>¶
<pb:KR3e0029_SBCK_013-27b>¶
圖經曰(茗苦&KR2002;舊不注所出州郡今閩浙蜀荆江湖淮南山/中皆有之爾雅所謂檟苦&KR2002;郭璞云木小似梔子冬)¶
(生葉可煑作羮飲今呼早採者爲荼晚採者爲茗一名荈蜀/人謂之苦荼是也今通謂之茶荼荼聲近故呼之春中始生)¶
(嫩葉蒸焙去苦水末之乃可飲與古所食殊不同也茶經曰/茶者南方佳木自一尺二尺至數十尺其巴川峽山有兩人)¶
(合抱者伐而掇之木如瓜蘆葉如梔子花如白薔薇實如栟/櫚蒂如丁香根如胡桃其名一曰茶二曰檟三曰蔎音設四)¶
(曰茗五曰荈又曰茶之别者有枳殻芽枸𣏌芽枇杷芽皆治/風疾又有皂莢芽槐芽柳芽乃上春摘其芽和茶作之故今)¶
(南人輸官茶徃徃雜以衆葉帷茅蘆竹箬之類不可入自餘/山中草木芽葉皆可和合椿柿尤竒真茶性極冷惟雅州蒙)¶
(山出者温而主疾茶譜云蒙山有五頂頂有茶園其中頂曰/上清峯昔有僧人病冷且乆遇一老父謂曰蒙之中頂茶當)¶
(以春分之先後多構人力俟雷之發聲併手採摘三日而止/若獲一兩以本處水煎服即能祛宿疾二兩當眼前無疾三)¶
(兩固以/骨四兩即爲地仙矣其僧如說獲一兩餘服未盡/而疾差其四頂茶園採摘不廢帷中峯草木繁宻雲霧蔽虧)¶
(鷙獸時出故人跡不到矣近歲稍貴此品製作亦精於他處/其性以不甚冷大都飲茶少則醒神思過多則致疾病故唐)¶
(母景茶飲序云釋滯消壅一日之利/暫佳瘠氣侵精終身之累斯大是也)¶
︻食療(云茗葉利大腸去熱觧痰煮取汁用煮粥良又茶主/下氣除好睡消宿食當日成者良蒸擣經宿用陳故)¶
<pb:KR3e0029_SBCK_013-28a>¶
(者即動風發氣市人有用/槐柳初生枝芽葉雜之)¶
外㙜秘要(治卒頭痛如破非中冷非中風其病是胸膈有痰/厥氣上衝所致名為厥頭痛吐之卽差單著茗作)¶
(飲二三升適冷煖飲一二升須臾吐吐畢又飲能/如此數過劇者湏吐噡汁乃止不損人待渴即差)¶
食醫心鏡(主赤白痢及熱毒痢好茶一斤炙擣末農煎一二/盞喫差如乆患痢亦宜服又主氣壅暨腰痛轉動)¶
(不得煎茶五合/投醋一合頓服)¶
經驗方(治隂囊上瘡用蠟靣茶為末/先以甘草煎水洗後用貼妙)¶
兵部手集(治心痛不可忍十年五年者/煎湖州茶以頭醋和服之良)¶
勝金方(治蠼螻尿人成瘡初如糝菜漸大如豆更大如火烙/漿疱疼痛至甚速用草茶并蠟茶俱可以生油調傅)¶
(上其痛藥/至立止妙)¶
别說云(謹按唐本注引爾雅云葉可作羮恐非此也其嫰者/是今之茶芽經年者又老鞭二者安可作羮是知恐)¶
(非此圖經今閩浙蜀荆江湖淮南山中皆有之然則性類各/異近世蔡襄蜜學所述極備閩中唯建州北苑数䖏産此性)¶
(味獨與諸方畧不同今亦獨名臘茶研治作餅日得火愈良/其他者或為芽葉或為末收貯微若見火便更不可乆收其)¶
<pb:KR3e0029_SBCK_013-28b>¶
<pb:KR3e0029_SBCK_013-28b>¶
秦皮味苦微寒大寒無毒主風寒濕痺洗洗寒氣除熱目中¶
青瞖白膜療男子少精婦人帶下小兒癎身熱可作洗目湯¶
乆服頭不白䡖身皮膚光澤肥大有子一名岑皮一名石檀¶
生廬江川谷及冤句二月八月採皮隂乾(大㦸爲之使惡呉/茱茰陶隱居云俗)¶
(云是樊槐音規皮而水漬以和墨書色不脫微青且亦殊薄/恐不必爾俗方惟以療目道家亦有用處唐本注云此樹似)¶
(檀葉細皮有白點而不麄錯取皮水漬便碧色書𥿄看皆青/色者是俗見味苦名爲苦樹亦用皮療眼有效以葉似檀故)¶
(名石檀也臣禹錫等謹按藥性論云秦白皮平惡苦瓠防葵/主明目去肝中乆熱兩目赤腫疼痛風淚不止治小兒身熱)¶
(作湯浴差皮一升水煎澄清冷洗赤眼極效日華子云/洗肝益精明目小兒熱驚皮膚風痺退熱一名盆桂)¶
圖經曰(秦皮生廬江川谷及冤句今陜西州郡及河陽亦有/之其木大都似檀枝榦皆青緑色葉如匙頭許大而)¶
(不光並無花實根似槐根二月八月採皮隂乾其皮有白點/而不麄錯俗呼爲自樳木取皮漬水便碧色書𥿄看之青色)¶
(此爲/真也)¶
︻外䑓秘要(治赤眼及睛上瘡秦皮一兩清水一升於白椀/中浸春夏一食特以上看碧色出即以筋頭纏)¶
<pb:KR3e0029_SBCK_013-29a>¶
<pb:KR3e0029_SBCK_013-30a>¶
秦椒味辛温生温熟寒有毒主風邪氣温中除寒痺堅齒髪¶
明目療喉痺吐逆疝療去老血産後餘疾腹痛出汗利五藏¶
乆服輕身好顔色耐老増年通神生太山川谷及秦嶺上或¶
琅琊八月九月採實(惡栝樓防葵畏雌黃陶隱居云今從西/来形似椒而大色黃黒味亦顔有椒氣)¶
(或呼爲大椒又云即今樛居虬切樹而樛子是猪椒恐謬唐/本注云秦椒樹葉及莖子都似蜀椒但未短實細藍田南秦)¶
(嶺間大有也臣禹錫等謹按范子計然云蜀椒出武都赤色/者善秦椒岀天水隴西細者善藥性論云秦椒君味苦辛能)¶
(治惡風遍身四肢&KR0857;痺口齒浮腫摇動主女人月閉不通治/産後惡血痢多年痢主生髪療腹中冷痛孟詵云秦椒温滅)¶
(瘢長毛去血若齒痛醋煎含之又損瘡中風者以&KR1287;作餫飩/灰中燒之使熱㫁使口開封其瘡上冷即易之又法去閉口)¶
(者水洗麪拌煮作粥空腹吞之以/飰壓之重者可再服以差爲度)¶
圖經曰(秦椒生泰山川谷及秦嶺上或琅邪今泰鳯及明越/金商州皆有之初秋生花秋未結實九月十月採陶)¶
(隱居云似椒而大色黃黒或呼大椒蘇恭云葉及莖子都似/蜀椒但實細味短爾雅云檓大椒郭璞云椒叢生生實大者)¶
(名爲梫詩唐風云椒聊且陸機䟽云椒似茱茰有針刺莖葉/堅而滑蜀人作茶呉人作茗皆合煮其葉以爲香今成臯諸)¶
<pb:KR3e0029_SBCK_013-30b>¶
(山謂之竹葉椒其木亦如蜀椒少毒熱不中合藥可著飲食/中又用蒸雞豚最佳東海諸島上亦有椒枝葉皆相似子長)¶
(而不圖甚香其味似橘皮島上麞鹿食其葉其肉自然作椒/橘香而今南北所生一種椒其實大於蜀椒與陶及郭陸之)¶
(說正相合當以實大者爲秦椒其云蜀呉作茶茗皆煮其葉/今不復如此蓋古人所食與今異者多矣故苦&KR2002;與茶同條)¶
(云作飲加茱茰葱薑等良是也相傳椒可以來水銀又/云椒氣好下言餌之益下不止衝也服食藥當用蜀椒)¶
︻肘後方(手足心風腫椒益未/等分醋和傅之良)¶
傷寒類要(治膏癉其人飲少小便多方秦椒一分/岀汗瓜蔕二分未水服方寸匕日三服)¶
續十全方(治蟲入耳椒末一錢醋半盞/浸良乆少少灌耳蟲自耳出)¶
衍義曰(秦椒此秦地所實者故言秦椒大率椒株皆相似秦/椒但葉差大椒粒亦大而絞低不若蜀椒皺絞髙爲)¶
(異也然秦地亦有/蜀種椒如此區别)¶
<pb:KR3e0029_SBCK_013-31a>¶
<pb:KR3e0029_SBCK_013-32a>¶
(使惡桔梗防風防已陶隱居云出近道諸山中大樹子初熟/未乾赤色如胡蘈子亦可噉既乾皮甚薄當以合核爲用爾)¶
(臣禹錫等謹按藥性論云山茱茰使味鹹辛大熱治腦骨痛/止月水不定補䁂氣興陽道堅長隂莖添精髓療耳鳴除面)¶
(上瘡主能發汗止老人尿不節日華子云暖腰膝助水藏除/一切風逐一切氣破癥結治酒齇陳藏器云胡蘈子熟赤酢)¶
(澁小兒食之當果子止水痢生平林間樹髙丈餘葉隂白冬/不凋冬花春熟最早諸果莖及葉煮汁飼狗主瘑又有一種)¶
(大相似冬凋春實夏熟人呼爲木半夏無别功/根平無毒根皮煎湯洗惡瘡疥并犬馬瘑瘡)¶
圖經曰(山茱茰生漢中山谷及琅邪冤句東海承縣今海州/亦有之木髙丈餘葉似榆花白子初熟未乾赤色似)¶
(胡蘈子有核亦可噉既乾皮甚薄九月十月採實隂乾吳晉/云一名䑕矢葉如梅有刺毛二月花如杏四月實如酸棗赤)¶
(五月採實與此小異也舊說當合核爲用而雷斆炮炙論云/子一斤去核取肉皮用只秤成四兩半其枚八&KR0994;者名雀兒)¶
(蘇别是一物/不可用也)¶
︻雷公云(凡使勿用雀兒蘇真似山茱茰只是核八&KR0994;不入/藥用使山茱茰須去内核毎修事去核了一斤取)¶
(肉皮用只秤成四兩巳來緩火熬/之方用能壯元氣秘精核能滑精)¶
衍義曰(山茱茰與呉茱茰甚不相類山茱茰色紅大如枸𣏌/子呉茱茰如川椒初結子時其大小亦不過椒色正)¶
<pb:KR3e0029_SBCK_013-32b>¶
<pb:KR3e0029_SBCK_013-32b>¶
(郭云一名陵時又名凌霄本經云一名陵苕茇華即用花不/用根也山中亦有白花者按瞿麥花紅無黄白者且紫葳瞿)¶
(麥皆本經所載若用瞿麥根爲紫葳何得復用莖葉體性既/與瞿麥乖異生處亦不相關郭云凌霄此爲貞說也臣禹錫)¶
(等謹按藥性論云紫葳臣一名女葳畏鹵鹹味甘主熱風風/癎大小便不利腸中結實止産後奔血不定淋瀝安胎日華)¶
(子云根治熱風身痒逰風風疹治瘀血帶下花葉功用同又/云凌霄花治酒齇熱毒風刺風婦人血膈逰風崩中帶下)¶
圖經曰(紫葳陵霄花也生西海川谷及山陽今處處皆有多/生山中人家園圃亦或種蒔初作藤蔓生依大木嵗)¶
(乆延引至巔而有花其花黃赤夏中乃盛陶隠居云詩有苕/之華郭云陵霄又蘇恭引爾雅釋草云苕陵苕郭云又名陵)¶
(霄按今爾雅注苕一名陵時本草云而無陵霄之說豈古今/所傳書有異同邪又據陸機及孔頴逹䟽義亦云苕一名陵)¶
(時陵時乃是䑕尾草之别名郭又謂苕爲陵時本草云今紫/葳無陵時之名而䑕尾草有之乃知陶蘇所引是以陵時作)¶
(陵霄耳又陵霄非是草類益可明其誤矣今醫家多採其花/乾之入婦人血崩風毒藥又治少女血熱風毒四肢皮膚生)¶
([病-丙+(穩-禾)]疹并行經脉方陵霄花不以多少擣羅/為散毎服二錢温酒調下食前服甚效)¶
︻斗門方(治暴耳聾凌霄葉爛/杵自然汁灌耳内差)¶
衍義曰(紫葳今蔓延而生謂之為草又有木身謂之為木又/湏物而上然幹不逐冬斃亦得木之多也故分入木)¶
<pb:KR3e0029_SBCK_013-33a>¶
<pb:KR3e0029_SBCK_013-34a>¶
者云是胡桐樹滋淪入土石鹼(音/减)鹵地作之其樹髙大皮葉¶
似白楊青桐桑輩故名胡桐木堪器用又名胡桐律律淚聲¶
訛也西域傳云胡桐似桑而曲(唐本先附草部今移臣禹錫/等謹按蜀本圖經云涼州以)¶
(西有之初生似栁大則似桑桐之間津下八地與土石相染/狀如薑石極鹹苦得水便消若礬石消石類也冬採之日華)¶
(子云治風蚛牙齒痛有二般本律不中入藥用石律形如小/石片子黄土色者為上即中入齒藥用兼殺火毒并麪毒)¶
圖經曰(胡桐淚岀肅州以西平澤及山谷中今西蕃亦有商/人貨之者相傳其木甚髙大皮似白楊青桐輩其葉)¶
(初生似桞漸大則似桑桐輩其津液淪入地中與大石相著/冬月採得之狀如黄礬薑石味極鹹苦得水便消如消石也)¶
(古方稀用今治口齒家為最要之物一名胡桐律/律淚聲近也然有一偅水律極相類不堪用也)¶
︻海藥(謹按嶺表記云出波斯國是胡桐樹脂也名胡桐涙/又有石淚在石上採也主風疳&KR0630;齒牙疼痛骨槽風)¶
(勞能軟一切物多服令/人吐也作律字非也)¶
通典(西戎樓國多出檉桞胡桐白草白草牛馬所嗜也胡桐/亦似蟲食其樹而津下流出者俗名為胡桐淚可以桿)¶
(金銀俗訛/呼淚爲律)¶
<pb:KR3e0029_SBCK_013-34b>¶
墨味辛無毒止血生肌膚合金瘡主産後血運崩中卒下血¶
醋摩服之亦主眯目物芒入目摩點瞳子上又止血痢及小¶
兒客忤擣篩和水温服之好墨入藥麄者不堪(今附臣禹錫/等謹安陳藏)¶
(噐云/墨温)¶
︻外䑓秘要(治天行毒病衂鼻是熱毒血下數升者取好墨/末之雞子白丸如梧子用生地黄汁下一二十)¶
(丸如人行/五里再服)¶
千金方(治物落眼中不出好墨/清水研銅筯點之即出)¶
肘後方(客忤者中惡之類也多於道間門外得之令人心腹/絞痛脹滿氣衝心匈不即治亦殺人擣墨水和服一)¶
(錢/&KR0901;)¶
又方(崩中漏下清黄赤白使人/無子好墨末一錢匕服)¶
又方(難産墨一寸末/水服之立産)¶
又方(治赤白痢薑墨瓦乾薑好墨各五兩篩以醋漿和丸桐/子大服三十丸加至四五十丸米飲下日夜可六七服)¶
<pb:KR3e0029_SBCK_013-35a>¶
(如無醋漿以醋入水解之令其味如醋漿和之/七十病痢垂死服之愈徐云但爵書墨一丸差)¶
又方(治墮胎胞衣不出腹中腹中疼痛牽引腰脊/痛用好墨細研毎服非時温酒調下二錢匕)¶
梅師方(治鼻衂岀血多眩冐欲死/濃研香墨點入鼻孔中)¶
子母秘録(治産後血暈心悶氣絶以/丈夫小便濃研墨服一升)¶
又方(姙娠胎死腹中若胞衣不/下上迫心墨三寸末酒服)¶
衍義曰(墨松之煙也世有以粟草灰僞為者不可用湏松煙/墨方可入藥然惟遠煙為佳今髙麗國毎貢墨於)¶
(中國不知用何物合和不宜入藥此蓋未逹不敢甞之義又/治大小血好墨細末二錢以白湯化阿膠清調稀稠得所頓)¶
(服熱多者尤相宜又鄜延界内有石油燃之煙甚濃其煤可/為墨黒光如&KR0238;松煙不及其識文曰延川石液者是不可入)¶
(藥當附/于此)¶
棘刺花味苦平無毒主金瘡内漏冬至後百二十日採之¶
實主明目心腹痿痺除熱利小便生道傍四月採一名菥&KR1396;¶
一名馬胊一名刺原又有棗針療腰痛喉痺不通(陶隱居云/此一條又)¶
<pb:KR3e0029_SBCK_013-35b>¶
<pb:KR3e0029_SBCK_013-35b>¶
猪苓味甘苦平無毒主痎(音/皆)瘧解毒蠱疰不祥利水道乆服¶
䡖身耐老一名猳猪屎生衡山山谷及濟隂冤句二月八月¶
採隂乾(陶隱居云是楓樹苓其皮去黒作塊似猪屎故以名/之肉白而實者佳用之削去黒皮乃秤之臣禹錫等)¶
(謹按吳氏云猪苓神農甘雷公苦無毒司馬彪注荘子云豕/槖一名苓根似猪矢治渇藥性論云猪苓臣微熱解傷寒温)¶
(疫大熱發汗主/腫脹滿膓急痛)¶
圖經曰(猪苓生衡山山谷及濟隂冤句今蜀州眉州亦有之/舊說是楓木苓今則不必楓根下乃有生土底皮黒)¶
(作塊似猪糞故以名之又名地烏桃二月八月採隂乾削去/皮肉白而實者佳莊子謂之豕槖司馬彪注云一名苓根似)¶
(猪矢治渇張仲景治傷寒諸病在藏加渇者猪苓湯主之猪/苓茯苓澤瀉滑石阿膠各一兩以水四升煑四物取二升内)¶
(膠毎服七合日三嘔而思水者亦主之又治消渇脉浮小便/不利微熱者猪苓散發其汗病欲飲水而復吐之爲水逆冬)¶
(時寒嗽如瘧狀亦與猪苓散此即五苓散也猪苓木茯苓各/三分澤瀉五分桂三分細搗篩水服方寸匕日三多飲煖水)¶
(汗出即愈利水道諸湯劑無若此駛今人皆用之又黄疸病/及狐惑病並猪苓散主之猪苓茯苓术等分杵末毎服方寸)¶
(&KR0901;與水調下今施州有一種刺猪苓蔓生春夏採根/削皮焙乾彼土人用傅瘡毒殊效云味甘性凉無毒)¶
<pb:KR3e0029_SBCK_013-36a>¶
︻唐本餘(去邪/氣)¶
雷公云(凡採得用銅刀削上麄皮一重薄切下東流水浸一/夜至明漉岀細切以升麻葉對蒸一日岀去升麻葉)¶
(令淨晒/乾用)¶
外䑓秘要(治姙娠患子淋猪苓五两一味末以白湯三合服/方寸匕漸至二七日三夜二盡劑不差宜轉用之)¶
又方(治小兒大便不通猪苓一兩以水/少許煮雞屎白一錢調服立差)¶
子母秘録(治姙娠從脚上至腹腫小便不利微渴引/飲猪苓五兩末以熟水服方寸匕日三服)¶
楊氏産乳(療通體遍身腫小便不利猪苓五兩搗/節煎水三合調服方寸匕加至二&KR0901;)¶
衍義曰(猪苓行水之功多乆服必損腎氣/昏人目果欲乆服者更宜詳審)¶
<pb:KR3e0029_SBCK_013-36b>¶
<pb:KR3e0029_SBCK_013-36b>¶
(藥鍼採無時花冬至後百四丨日採實四月採又棗針療喉/痺不通藥中亦用陳子昻觀玉篇云在張掖郡時有人以仙)¶
(人杖爲白棘同旋皆信之二物都不相/類不知何故疑惑若此其說見枸𣏌條)¶
︻外䑓秘要(治齒蟲腐棘針二百枚以/水三升煮取一升含之)¶
又方(治尿血棘刺三升水五/升煮取二升分三服)¶
千金方(治諸惡腫失治有膿燒棘/針作灰水服之經宿頭出)¶
又方(蟲食齒根肉黑燒腐棘取瀝/傅之十遍雄黄末傅之即愈)¶
子母秘録(小兒驚風口噤乳不下/白棘燒末水服一錢匕)¶
又方(癰疽痔漏瘡及小兒丹水/煮棘根汁洗之出千金)¶
衍義曰(白棘一名棘鍼一名棘刺按經如此甚明諸家之意/強生疑惑今掠不取求其經而可矣其白棘乃是取)¶
(其肥盛紫色枝上有皺薄白膜先剥起者故曰白棘取白之/意不過如此其棘刺花乃是棘上所開花也餘無他義今人)¶
(燒枝取油塗/垢髮使垢觧)¶
<pb:KR3e0029_SBCK_013-37a>¶
<pb:KR3e0029_SBCK_013-38a>¶
烏藥味辛温無毒主中惡心腹痛蠱毒疰忤鬼氣宿食不消¶
天行疫瘴膀胱腎閒冷氣攻衝背膂婦人血氣小兒腹中諸¶
蟲其葉及根嫰時採作茶片炙碾煎服能補中益氣偏止小¶
便滑數生嶺南邕容州及江南樹生似茶髙丈餘一葉三椏¶
葉青隂白根色黒褐作車轂形狀似山芍藥根又似烏樟根¶
自餘直根者不堪一名旁其八月採根(今附臣禹錫等謹按/日華子云治一切氣)¶
(除一切冷霍亂及反胃吐食瀉痢癰癤疥癩并/解冷熱其功不可悉載猫犬百病並可摩服)¶
圖經曰(烏藥生嶺南邕容州及江南今台州雷州衡州亦有/之以天台者爲勝木似茶檟髙五七尺葉微圓而尖)¶
(作三椏面青背白五月開細花黄白色六月結實如山芍藥/而有極麄大者又似釣樟根然根有二種嶺南者黒褐色而)¶
(堅硬天台者白而虚軟並八月採根以作車轂形如連珠/狀者佳或云天台出者香白可愛而不及海南者力大)¶
︻斗門方(治隂毒傷寒烏藥子一合炒令黒煙起投於水/中煎取三五沸服一大盞候汗出回陽立差)¶
别說云(謹按本草圖經及世稱以天台者爲勝今比之衡州/洪州者其香味唯天台者為劣入藥功効亦不及但)¶
<pb:KR3e0029_SBCK_013-38b>¶
<pb:KR3e0029_SBCK_013-38b>¶
圖經曰(沒藥生波斯國今海南諸國及廣州或有之木之根/之株皆如橄攬葉青而宻歳乆者則有膏液流滴在)¶
(地下凝結成塊或大或小亦類安息香採無時今方多用治/婦人内傷痛楚又治血暈及臍腹㽲刺者沒薬一物研細温)¶
(酒調一錢便止又治歴節諸風骨節疼痛晝夜不可忍者沒/藥半兩研虎脛骨二兩塗酥炙黄色先搗羅為散與沒藥同)¶
(研令細温酒調二/錢日三服大佳)¶
︻海藥(謹按徐表南州記生波斯國是彼處松脂也狀如神/香赤黒色味苦辛温無毒主折傷馬墜推陳置新能)¶
(生好血凡服皆湏研爛以熱酒調服近効堕胎心腹/俱痛及野雞漏痔産後血氣痛並宜丸散中服爾)¶
衍義曰(没藥大㮣通滯血打撲損疼痛皆以酒化服血滯則/氣壅淤氣壅淤則經絡滿急經絡滿急故痛且腫凡)¶
(打撲着肌肉湏腫脹者經絡/傷氣血不行壅淤故如是)¶
<pb:KR3e0029_SBCK_013-39a>¶
<pb:KR3e0029_SBCK_013-40a>¶
(智子爾臣禹錫等謹按蜀/本龍眼除蠱毒去三蟲)¶
圖經曰(龍眼生南海山谷今閩廣蜀道岀荔枝處皆有之木/髙二丈許似荔枝而葉微小凌冬不凋春末夏初生)¶
(細白花七月而實成殻青黃色文作鱗甲形圓如彈丸核若/無患而不堅肉白有漿甚甘羙其實極繁毎枝常三二十枚)¶
(荔枝纔過龍眼即熟故南人目爲荔枝奴一名益智以其味/甘歸脾而能益智耳下品自有益智子非此物也東觀漢記)¶
(云南海舊獻龍眼荔枝十里一置五里一候奔馳險阻道路/爲患孝和時汝南唐羗爲臨武長縣接南海上書言狀帝下)¶
(詔太官勿復受獻由是而止其爲世所貴重乆矣今/人亦甚珍之暴乾寄逺北中以爲佳果亞於荔枝)¶
衍義曰(龍眼經曰一名益智今專爲果未見入藥𥙷注不言/神農本草編入木部中品果部中復不曽收入今除)¶
(爲果之外别無龍眼若謂爲益智子則專調諸氣今爲果者/復不能也矧自有益智條逺不相當故知木部龍眼即便是)¶
(今爲果者按今注云甘味/歸脾而能益智此說甚當)¶
安息香味辛苦平無毒主心腹惡氣鬼疰出西戎似松脂黄¶
黒色爲塊新者亦柔韌(音刄唐本先附臣禹錫等謹按蕭炳/云燒之去鬼来神段成式酉陽雜爼)¶
(云安息香樹出波斯國波斯呼爲辟邪樹長三丈皮色黄黒/葉有四角經寒不凋二月開花黄色花心微碧不結實刻其)¶
<pb:KR3e0029_SBCK_013-40b>¶
(樹皮其膠如胎名安息香六七月堅凝乃取之燒之通神辟/衆惡日華子治邪氣魍魎鬼胎血邪辟蠱毒腎氣霍亂風痛)¶
(治婦人血噤/并産後血暈)¶
︻海藥(謹按廣州記云生南海波斯國樹中脂也狀若桃膠/以秋月採之又方云婦人夜夢鬼交以臭黄合為丸)¶
(廐薰丹穴永断又主男/子遺精暖腎辟惡氣)¶
仙人杖味鹹平(一云/冷)無毒主噦氣嘔逆辟痁小兒吐乳大人¶
吐食並水煑服小兒驚癎及夜啼安身伴睡良又主痔病燒¶
爲末服方寸匕此是笋欲成竹時立死者色黒如&KR0238;五六月¶
收之苦桂竹多生此(又别一種仙人杖味甘小温無毒乆服/長生堅筋骨令人不老作茹食之去痰)¶
(癖除風冷生劒南平澤葉似苦苣叢生陳子昻觀玉篇序云/夏四月次于張掖河洲草木無他異者皆仙人杖往往叢生)¶
(予家世代服食者昔嘗餌之及此行也息意兹味戍人有薦/嘉𬞞者此物存焉豈非將飲扶吾夀也新補見陳藏噐日華)¶
(子)¶
圖經曰(文具枸/𣏌條下)¶
<pb:KR3e0029_SBCK_013-41a>¶
松羅味苦甘平無毒主瞋怒邪氣止虚汗頭風女子隂寒腫¶
痛療痰熱温瘧可爲吐湯利水道一名女蘿生熊耳山川谷¶
松樹上五月採隂乾(陶隱居云東山甚多生雜樹上而以松/上者爲真毛詩云蔦音鳥與女蘿施于)¶
(松上蔦是寄生以桑上者為真不用松上者此玄有異同爾/今詳經云松蘿當用松上者臣禹錫等謹按藥性論云松蘿)¶
(使味苦辛微熱能治寒熱能吐匈中客痰涎/去頭瘡主項上瘤癭日華子云令人得眠)¶
圖經(文具桑寄/生條下)¶
毗梨勒味苦寒無毒功用與菴摩勒同出西域及嶺南交愛¶
等州戎人謂之三果(唐本注云樹似胡桃子形亦似胡桃核/似訶梨勒而圓短無稜用亦同法唐本)¶
(先附臣禹錫等謹按藥性論云毗梨勒使能温暖腸腹兼去/一切冷氣蕃中人以此作漿甚熱能染鬚髮變黒色日華子)¶
(云下氣/止瀉痢)¶
︻海藥(謹按唐志云生南海諸國樹不與訶梨子相似即圓/而毗也味苦帶澁微温無毒主烏髭髮燒灰乾血效)¶
<pb:KR3e0029_SBCK_013-41b>¶
<pb:KR3e0029_SBCK_013-41b>¶
(熟如李子狀青白色連核作五六瓣乾即并核皆裂/其俗亦作果子噉之初覺味苦良乆更甘故以名也)¶
︻海藥(生西國大小如枳橘子狀梵云菴摩勒果是也味苦/酸甘微寒無毒主丹石傷肺上氣欬嗽乆服輕身延)¶
(年長生凡服乳石/之人常冝服也)¶
衍義曰(菴摩勒餘甘子也解金石毒爲末作湯點服佛/經中所謂菴摩勒果者是此盖西度亦有之)¶
欝金香味苦温無毒主蠱野諸毒心氣鬼疰鵶鶻等臭陳氏¶
云其香十二葉爲百草之英按魏略云生秦國二月三月有¶
花狀如紅藍四月五月採花即香也(今附臣禹錫等謹按陳/藏噐云欝金香平入諸)¶
(香藥用之說文欝香芳草也十二葉爲貫將以煑之用爲鬯/爲百草之英合而釀酒以降神也以此言之則草也不當附)¶
(于木/部)¶
︻陳藏器云(味苦平無毒主一切臭除心腹間惡氣鬼疰入/諸香藥用之生大秦國花如紅藍花即是香也)¶
<pb:KR3e0029_SBCK_013-42a>¶
<pb:KR3e0029_SBCK_013-43a>¶
<pb:KR3e0029_SBCK_013-44a>¶
海桐皮味苦平無毒主霍亂中惡赤白乆痢除甘&KR0630;疥癬牙¶
齒蟲痛並煑服及含之水侵洗目除膚赤堪作繩索入水不¶
爛出南海已南山谷似梓(作/桐)白皮(今附臣禹錫等謹按日/華子云温治血脉麻痺)¶
(疼痛及目/赤煎洗)¶
圖經曰(海桐皮出南海巳南山谷今雷州及近海州郡亦有/之葉如手大作三花尖皮若梓白皮而堅韌可作繩)¶
(入水不爛不拘時月採之古方多用浸酒治風蹷南唐筠州/刺史王紹顔撰續傳信方著其法云頃年予在姑熟之日得)¶
(腰膝痛不可忍醫以腎藏風毒攻刺諸藥莫療因覽傳信方/備有此驗立修製一劑便减五分歩履便輕故録之耳海桐)¶
(皮二兩牛滕芎藭羗活地骨皮五加皮各一兩甘草半兩薏/苡仁二兩生地黄十兩八物净洗焙乾細剉生地黄以蘆刀)¶
(子切用綿一兩都包裹入無灰酒二㪷没冬二七日夏一&KR0901;/日候熟空心食後日午晚卧時時一盞長令醺醺合時不用)¶
(添减禁/毒食)¶
︻海藥(謹按廣志云生南海山谷中似桐皮黄白色故以名/之味苦温無毒主腰脚不遂頑痺腿膝疼痛霍亂赤)¶
(白瀉痢血/痢疥癬)¶
<pb:KR3e0029_SBCK_013-44b>¶
大腹㣲温無毒主冷熱氣攻心腹大腸壅毒痰膈醋心並以¶
薑塩同煎入踈氣藥良所出與㯽榔相似莖葉根&KR1520;小異生¶
南海諸國(今附臣禹錫等謹按日華子云下一切/氣止霍亂通大小腸建脾開胃調下)¶
圖經(文具㯽/榔條下)¶
︻孫真人云(㯽榔皮鳩鳥多栖此樹上冝先/酒洗仍以大豆汁洗方可用)¶
紫藤味甘㣲温有小毒作煎如糖下水良花接碎拭酒醋白¶
腐壞子作角其中人熬令香著酒中令不敗酒敗者用之亦¶
正四月生紫花可愛人亦種之江東呼爲招豆藤皮著樹從¶
心重重有皮(今/附)¶
︻陳藏器云(主水癊病京都人/亦種之以飾庭池)¶
<pb:KR3e0029_SBCK_013-45a>¶
<pb:KR3e0029_SBCK_013-46a>¶
(解了不相牽綴樹之階庭使人不忿日華子云夜合皮/殺蟲煎膏消癰腫并續筋骨葉可洗衣垢又名合歡樹)¶
圖經曰(合歡夜合也生益州山谷今近京雍洛間皆有之人/家多植於庭除間木似梧桐枝甚柔弱葉似皂莢槐)¶
(等極細而繁宻互相交結每一風來輙似相解了不相牽綴/其葉至暮而合故一名合昏五月花發紅白色瓣上若絲茸)¶
(然至秋而實作莢子極薄細採皮及葉用不拘時月崔豹古/今注曰欲蠲人之憂則贈以丹棘丹棘一名忘憂欲蠲人之)¶
(忿則贈以青裳青裳合歡也故嵇康種之舎前是也韋宙獨/行方匈心甲錯是爲肺癰黄昏湯治取夜合皮掌大一枚水)¶
(三升煑取/半分再服)¶
︻子母秘録(小兒撮口病夜合花/枝農煑汁拭口并洗)¶
又方(打搕損疼痛夜合花/末酒調服二錢匕妙)¶
衍義曰(合歡花其色如今之醮暈緑上半白下半肉紅散垂/如絲爲花之異其緑葉至夜則合又謂之夜合花陳)¶
(藏器日華子皆曰皮殺蟲/又曰續筋骨經中不言)¶
<pb:KR3e0029_SBCK_013-46b>¶
<pb:KR3e0029_SBCK_013-46b>¶
虎杖根微温主通利月水破留血癥結(陶隱居云田野甚多/此狀如大馬蓼莖班)¶
(而葉圓極主暴瘕酒漬根服之也今按陳藏器本草云虎杖/主風在骨節間及血瘀煑汁作酒服之葉擣傅蛇咬一名苦)¶
(杖莖丄有赤點者是臣禹錫等謹按蜀本圖經云生下濕地/作樹髙丈餘其莖赤根黄二月八月採根日乾所在有之爾)¶
(雅云蒤虎杖注云似葒草而麄大有細刺可以染赤藥性論/云虎杖使一名大蟲杖也味甘平無毒主治大熱煩躁止渇)¶
(利小便壓一切熱毒暑月和甘草煎色如琥珀可愛堪看甞/之甘羙瓶置井中令冷徹如冰白甆噐及銀器中盛似茶啜)¶
(之時人呼爲令飲子又且尊於茗能破女子經候不通擣以/酒浸常服有孕人勿服破血日華子云治産後惡血不下心)¶
(腹脹滿排膿主瘡癤癰毒婦人血暈撲損/瘀血破風毒結氣又名酸杖又名班杖)¶
圖經曰(虎杖一名苦杖舊不載所岀州郡今處處有之三月/生苗莖如竹笋狀上有赤班點初生便分枝丫葉似)¶
(小杏葉七月開花九月結實南中出者無花根皮黒色破開/即黄似桞根亦有髙杖餘者爾雅云蒤虎杖郭璞云似紅草)¶
(而麄大有細刺可以染赤是也二月三月採根暴乾河東人/燒根灰貼諸惡瘡浙中醫工取根洗去皴皮剉焙擣篩蜜丸)¶
(如赤豆陳米飲下治腸痔下血甚佳俗間以甘草同煎爲飲/色如琥珀可愛瓶盛置井中令冷徹如冰極解暑毒其汁染)¶
(米作糜/餻益美)¶
<pb:KR3e0029_SBCK_013-47a>¶
︻雷公云(凡使勿用天藍并班補根其二味根形味相似用/之有誤採得後細剉却用上虎杖葉衰一夜出洒)¶
(乾/用)¶
外䑓秘要(治卒暴癥腹中有物硬如石痛刺晝夜若不治之/百日内死取虎杖根勿令影臨水上可得石餘許)¶
(洗乾擣作末稌米五升炊飯内攪之好酒五㪷漬封候藥消/飯浮可飲一升半勿食鮭魚塩癥當岀亦可但取其一㪷乾)¶
(擣酒漬飲之從少起日三/亦佳此治癥乃勝諸大藥)¶
肘後方(治時疫傷寒毒攻手足腫疼痛欲断方用虎杖根剉/水煑適寒温以漬手足令踝上有水尺許止之湯寒)¶
(類要/同)¶
集驗方(治五淋苦杖不計多少爲末毎/服二錢用飰飲下不拘時候)¶
衍義曰(虎杖根微苦經不言味此草藥也蜀本圖經言作木/髙丈餘此全非虎杖大率皆似寒菊然花葉莖蘂差)¶
(大為異仍莖葉有淡黒班自六七月旋旋開花至九月中方/巳花片四岀其色如桃花差大外微深陕西山麓水次甚多)¶
(今天下暑月多煎根汁爲飲不得甘草則不堪飲藥性論云/和甘草煎嘗之甘羙其味甘即是甘草之味非虎杖也論其)¶
(攻治則/甚當矣)¶
<pb:KR3e0029_SBCK_013-47b>¶
<pb:KR3e0029_SBCK_013-47b>¶
<pb:KR3e0029_SBCK_013-47b>¶
湯主風眩頭痛五痔下血一名隔虎刺花花黄色生蜀地所¶
在皆有三月採¶
圖經曰(伏牛花生蜀地所在皆有今惟益蜀近郡有之多生/川澤中葉青細似黄蘗葉而不光莖赤有刺花淡黄)¶
(色作穗似杏花而/小三月採隂乾)¶
天竺黄味甘寒無毒主小兒驚風天弔鎮心明目去諸風熱¶
療金瘡止血滋養五藏一名竹膏人多燒諸骨及葛粉等雜¶
之按臨海誌云生天竺國今諸竹内往往得之(今附臣禹錫/等謹按日華)¶
(子云平治中風痰壅卒失音不語小兒客忤/及痢痰此是南海邉竹内塵沙結成者耳)¶
衍義曰(天竹黄自是竹内所生如黄土着竹成片/涼心經去風熱作小兒藥尤冝和緩故也)¶
<pb:KR3e0029_SBCK_013-48a>¶
<pb:KR3e0029_SBCK_013-49a>¶
(用毎修事一兩用酒八兩浸待色變/用蜜半兩蒸爲度此元名小錦花)¶
衍義曰(蜜蒙花利州路甚多葉冬亦不凋然不似冬青蓋柔/而不光潔不深緑花細碎數十房成一朶冬生春開)¶
(此木也今居/草部恐未盡)¶
天竺桂味辛温無毒主腹内諸冷血氣脹功用似桂皮薄不¶
過烈生西胡國(今/附)¶
圖經(文具桂/條下)¶
︻海藥(謹按廣州記云生南海山谷補暖腰脚破産後/惡血治血痢腸風功力與桂心同方家少用)¶
衍義曰(天竺桂與牡菌/桂同但薄而巳)¶
折傷木味甘鹹平無毒主傷折筋骨疼痛散血補血産後血¶
悶止痛酒水煮濃汁飲之生資州山谷(唐本注云藤生繞樹/上葉似菌草葉而光)¶
(厚八月九月採莖/日乾唐本先附)¶
桑花暖無毒建脾澁腸止鼻洪吐血腸風崩中帶下此不是¶
<pb:KR3e0029_SBCK_013-49b>¶
桑椹花即是桑樹上白癬如地錢花様刀削取入藥微炒使¶
(新𥙷見/日華子)¶
圖經(文具桑根/白皮條下)¶
椋(音/良)子木味甘鹹平無毒主折傷破惡血養好血安胎止痛¶
生肉(唐本注云葉似柿兩葉相當子細圓如牛李子生青熟/黒其木堅重煑汁赤色爾雅云鯨即來是也郭注云掠)¶
(材中車輞八月九月/採木日乾唐本先附)¶
毎始王木味苦平無毒主傷折跌筋骨生肌破血止痛酒水¶
煑濃汁飲之生資州山谷(唐本注云藤生繞樹木上生葉似/蘿摩葉二月八月採唐本先附)¶
　　　四十五種陳藏器餘¶
必栗香味辛温無毒主鬼氣煑服之并燒爲香殺蟲魚葉搗¶
碎置上流魚悉暴鰓一名化木香詹香也葉如椿生髙山堪¶
爲書軸白魚不損書也¶
<pb:KR3e0029_SBCK_013-50a>¶
︻海藥(主鬼疰心氣断一切惡/氣葉落水中魚當暴死)¶
櫚木味辛温無毒主破血血塊冷嗽並煑汁及熱服出安南¶
及南海人作床几似紫檀而色赤爲椀令人頭痛爲熱故也¶
︻海藥(謹按廣志云生安南及南海山谷胡人用爲床坐性/堅好主産後惡露衝心癥瘕結氣赤白漏下並剉煎)¶
(服/之)¶
研藥味苦温無毒主霍亂下痢中惡腹内不調者服之出南¶
海諸州根如烏藥圓小樹生也¶
︻海藥(葉如椒主赤白痢蠱/毒中惡並剉煎服之)¶
黄龍眼味苦温無毒主解金藥銀藥毒以水研取半合空心¶
少少服經二十許日差出嶺南狀如龍眼黄色也¶
︻海藥(功力勝解/毒子也)¶
箭&KR1520;及鏃主婦人産後腹中痒安所卧蓆下勿令婦人知¶
<pb:KR3e0029_SBCK_013-50b>¶
元慈勒味甘無毒主心病流血合金瘡去膓内惡血血痢下¶
血婦人帶下明目去障瞖風淚努肉生波斯國似龍腦香¶
︻海藥(慈勒樹中脂也味甘平消瞖/破血止痢膓中惡血今少有)¶
都咸子及皮葉味甘平無毒主渇潤肺去煩除痰火乾作飲¶
服之生南方樹如李徐表南州記云都咸樹子大如指取子¶
及皮作飲極香羙¶
︻海藥(謹按徐表南州記云生廣南山谷味甘平無毒主煩/躁心悶痰鬲傷寒清涕欬逆上氣冝煎服子食之香)¶
(大小如/半夏)¶
鑿孔中木主難産取入鐡裹者燒末酒服下産也¶
櫟木皮味苦平無毒根皮主惡瘡中風犯毒露者取煎汁洗¶
瘡當令膿血盡止亦治痢南北揔有作柴亦云櫪音同也¶
︻千金方(治諸瘡因風致腫以根皮三十斤剉以水三斛/濃煑内塩一把漬瘡當出膿血日日爲之差止)¶
<pb:KR3e0029_SBCK_013-51a>¶
省藤味苦平無毒主蚘蟲煑汁服之又主齒痛打碎口中含¶
之又取和米煑粥飼狗去瘑生南地深山皮赤如指堪縳物¶
片片自解也¶
松楊木皮味苦平無毒主水痢不問冷熱取皮濃煎令黒服¶
一升生江南林落間大樹葉如梨江西人呼爲凉木松楊縣¶
以此樹爲名也¶
楊廬耳平無毒主老血結塊破血止血煑服之楊廬木上耳¶
也出南山¶
故甑蔽無毒主石淋燒灰末服三指撮用水下之又主盗汗¶
書云止鹹味¶
︻聖惠方(治膀胱虚熱下砂石澁痛利水道/燒灰研食前温酒調下一錢匕)¶
梫木味苦平無毒破産後血煑服之葉搗辟封蛇咬亦洗瘡¶
<pb:KR3e0029_SBCK_013-51b>¶
癬樹如石榴葉細髙丈餘四月開花白如雪生江東林筤間¶
象豆味甘平無毒主五野雞病蠱毒飛尸喉痺取子中人碎¶
爲粉微熬水服一二匕亦和大豆藻面去䵟生嶺南山林作¶
藤著樹如通草藤三年一熟角如弓袋子若雞卵皮紫色剖¶
中人用之一名榼子一名合子主野雞病爲上¶
地主平無毒主鬼氣心痛酒煑服一合此土中古木腐爛者¶
也¶
腐木主蜈蚣咬末和醋傅之亦漬取汁傅咬䖏良¶
石刺木根皮味苦平無毒主破血因産血不盡結瘕者煑汁¶
服此木上寄生破血神驗不可得生南方林筤巳江西人呼¶
為靳刺亦種爲籬院樹似棘而大枝上有逆鈎也¶
柟木枝葉味苦温無毒主霍亂煎汁服之木髙大葉如桑出¶
<pb:KR3e0029_SBCK_013-52a>¶
南方山中郭注爾雅云柟(汝占/切)大木葉如桑也¶
息王藤味苦温無毒主産後腹痛血露不盡濃煑汁服之尘¶
嶺南山谷冬月不凋¶
角落木皮味苦温無毒主赤白痢皮煑汁服之生江西山谷¶
似茱茰獨莖也¶
鴆鳥漿味甘温無毒主風血羸老山人浸酒用解諸毒故日¶
鴆鳥漿生江南林木下髙一二尺葉隂紫色冬不凋有赤子¶
如珠¶
紫珠味苦寒無毒解諸毒物癰疸喉痺飛尸蠱毒毒腫下瘻¶
蛇虺蟲螫狂犬毒並煑汁服亦煑汁洗瘡腫除血長膚一名¶
紫荆樹似黄荆葉小無椏非田氏之荆也至秋子熟正紫圓¶
如小珠生江東林澤間¶
<pb:KR3e0029_SBCK_013-52b>¶
牛領藤味甘温無毒主腹内冷腰膝疼弱小便白數陽道乏¶
煑汁浸酒服之生嶺南髙山形𥚹如牛領取之隂乾也¶
枕材味辛小温無毒主欬嗽痰飲積聚脹滿鬼氣注忤煑汁¶
服之亦可作浴湯浸脚氣及小兒瘡疥生南海山谷作&KR1299;舡¶
次於樟木無藥䖏用之也¶
鬼膊藤味苦温無毒主癰腫搗莖葉傅之藤堪浸酒去風血¶
生江南林澗中葉如梨子如柤子山人亦名鬼薄者也¶
木㦸味辛温無毒主痃癖氣在藏府生山中葉如梔子也¶
奴柘味苦小温無毒主老血瘕男子痃癖閃痞取刺和三稜¶
草馬鞭草作煎如稠糖病在心食後在臍空心服當下惡物¶
生江南山野似柘節有刺冬不凋¶
温藤味甘温無毒主風血積冷浸酒服之生江南山谷不凋¶
<pb:KR3e0029_SBCK_013-53a>¶
著樹生也¶
鬼齒無毒主中惡注忤心腹痛此腐竹根先入地者煑服之¶
亦名鬼針爲其賊惡隱其名爾¶
鐡槌柄無毒主鬼打及疆鬼排突人致惡者和桃奴鬼箭等¶
丸服之¶
古櫬板無毒主鬼氣注忤中惡心腹痛背急氣喘惡夢悸常¶
爲鬼神所崇撓者水及酒和東引桃枝煎服當得吐下古塚¶
中棺木也彌古者隹杉材最良千歲者通神作琴底爾雅注¶
云杉生江南作棺埋之不腐¶
慈毋無毒取枝葉炙黄香作飯下氣止渇令人不睡主小兒¶
痰痞生山林間葉如櫻桃而小樹髙丈餘山人並識之¶
飯蘿燒作灰無毒主時行病後食勞取方寸&KR0901;服南方人謂¶
<pb:KR3e0029_SBCK_013-53b>¶
筐也又籃耳燒作灰末傅狗咬瘡籃竹器也¶
白馬骨無毒主惡瘡和黄連細辛白調牛膝雞桑皮黄荆等¶
燒爲末淋汁取治瘰&KR1349;惡瘡蝕息肉白癜風以物揩破塗之¶
又單取莖葉煑汁服之止水痢生江東似石榴而短小對節¶
紫衣味苦無毒主黄疸暴熱目黄沈重下水癊亦止熱痢煑¶
服之作灰淋取汁沐頭長髮此古木錦花也石瓦皆有之堪¶
染褐下水廣濟方云長髮也¶
梳笓無毒主蝨病者汁服蝨病是活蝨入腹爲病如癥瘕者¶
又梳笓垢主小兒惡氣霍亂水和飲之¶
倒掛藤味苦無毒主一切老血及産後諸疾結痛血上欲死¶
煑汁服生深山如懸鉤有逆刺倒掛於樹葉尖而長也¶
故木砧一名百味無毒主人病後食勞復取發當時来叅病¶
<pb:KR3e0029_SBCK_013-54a>¶
人行止脚下土如錢許男病左女病右和砧上垢及䑕頭一¶
枚無即以䑕屎三七煑服之神効又卒心腹痛取砧上垢著¶
人鞋履底悉穿又㭢几上屑燒傅吻上嚵瘡¶
古厠木主鬼魅傅尸温疫魍魉神等取木以太歲所在日時¶
當戸燒薫之又薫之杖瘡冷風不入以木於瘡上薰之厠籌¶
主難産及霍亂身冷轉筋於床下燒取熱氣徹上亦主中惡¶
鬼氣此物雖㣲其功可錄¶
桃掘無毒主卒心腹痛鬼疰破血惡氣脹滿煑服之三載者¶
良桃性去惡掘更辟邪桃符與桃掘同功也¶
梭頭主失音不語吃病者刺手心令痛即語男左女右¶
救月杖主月蝕瘡及月割耳燒為灰油和傅之杖即月蝕時¶
救月擊物木也人亦取月挂子碎傅耳後月蝕耳瘡今江東¶
<pb:KR3e0029_SBCK_013-54b>¶
諸䖏每至四五月後晦多於衢路閒得之大如狸豆破之辛¶
香古老相傳是月中下也山桂猶堪爲藥况月桂乎正應不¶
的識其㓛耳今江東䖏䖏有不知北地何意獨無爲當非月¶
路耶月感之矣餘杭靈隱寺僧云種得一株近代詩人多所¶
論述漢武洞冥記云有逺飛雞朝往夕還常銜桂實歸於南¶
土所以北方無南方月路所以有也¶
地龍藤味苦無毒主風血羸老腹内及腰脚諸冷食不作肌¶
膚浸酒服之生天目山蟠屈如龍故號地龍藤遶樹木生似¶
龍所生與此頗同小有異耳呉中亦有也¶
火槽頭主蠍螫横井上立愈上立炭主金瘡刮取傅瘡上止¶
血生肉帶之辟邪惡鬼帶火内水底取得水銀著出¶
重修政和經史證類備用本草卷第十三¶
