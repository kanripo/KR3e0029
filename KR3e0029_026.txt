# -*- mode: mandoku-view; -*-
#+TITLE: 重修政和證類本草
#+DATE: 2015-09-11 03:53:36.168114
#+PROPERTY: ID KR3e0029
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB03n0124-026重修政和證類本草-卷第二十六.
<pb:KR3e0029_SBCK_026-1a>¶
甖子粟(今/附)¶
　　　一十一種陳藏器餘¶
　師草實　寒食飰　菵米¶
狼尾草　胡豆子　東廧¶
麥苗　糟筍中酒　社酒¶
蓬草子　寒食麥人粥¶
醋味酸温無毒主消癰腫散水氣殺邪毒(陶𨼆居云醋酒爲/用無所不入逾乆)¶
(逾良亦謂之醯以有苦味俗呼爲苦酒丹家又加餘物謂爲/華池左味但不可多食之損人肌藏唐本注云醋有數種此)¶
(言米醋苦&KR0097;醋麥醋麴醋桃醋葡萄大&KR0037;蘡薁音燠等諸雜/果醋及糠糟等醋會意者亦極酸烈止可噉之不可入藥也)¶
(臣禹錫等謹按陳藏器云醋破血運除癥塊堅積消食殺惡/毒破結氣心中酸水痰飲多食損筋骨然藥中用之當取二)¶
(三年米酢良蘇云葡萄大&KR0037;皆堪作酢縁渠是荆楚人上地/儉嗇果敗猶取以釀醋糟醋猶不入藥况於果乎孟詵云醋)¶
(多食損人胃消諸毒氣能治婦人産後血氣運取美清醋熱/煎稍稍含之即愈又人口有瘡以黃蘗皮醋漬含之即愈又)¶
<pb:KR3e0029_SBCK_026-1b>¶
(牛馬疫病和灌之服諸藥不可多食不可與蛤&KR0079;同食相反/又江外人多為米醋北人多為糟醋發諸藥不可同食研青)¶
(木香服之止卒心痛血氣等又大黃塗腫米醋飛丹用之日/華子云醋治産後婦人井傷損及金瘡血運下氣除煩破癥)¶
(結治婦人心痛血氣藥力殺一切魚&KR0079;菜毒又/云米醋功用同醋多食不益男子損人顔色)¶
︻食療(治痃癖醋煎大黄生者甚効用米醋佳小麥醋不及/糟多妨忌大麥醋微寒餘如小麥也氣滯風壅手臂)¶
(脚膝痛炒醋糟裹之三兩/易當差人食多損腰肌藏)¶
外䑓秘要(治轉筋取故綿以好醋浸甑中蒸及/熱用裹病人脚冷更易勿停差止)¶
又方(治風毒腫白虎病以三年釅醋五升熱煎三五沸切葱/白二三升煑一沸許漉岀布帛熱裹當病上熨之差寫)¶
(度)¶
又方(&KR1349;痬風酢磨/硫黃傅之止)¶
又方(主狐臭以三年好/醋和石&KR0069;傅之)¶
千金方(治耳聾以醇酢微火香/附子削令尖塞耳効)¶
又方(治&KR0569;血出不止以酢/和胡粉半&KR0037;許服)¶
<pb:KR3e0029_SBCK_026-2a>¶
又方(治舌腫以酢和釜底墨厚傅舌上下脫皮/更傅湏&KR0119;即消若洗決岀血汁竟知弥佳)¶
又方(蠼螋尿以酢/和粉傅之)¶
又方(治霍亂心腹脹痛煩滿短氣未得吐下/飲好苦酒三升小老羸者何飲一二升)¶
又方(治身體手足卒腫大/醋和蚯蚓屎傅之)¶
又方(治單服硫黃發為癰以醋和/䜴研如膏傅癰上燥則易之)¶
肘後方(治癰巳有膿當壞以苦酒和雀/屎傅癰頭上如小豆大即穿)¶
又方(齒痛漱方大醋一升煑枸杞/白皮一升取半升含之即差)¶
又方(治面多䵟黯或似雀𡖉色者若/酒漬术常以拭面即漸漸除之)¶
經驗後方(治汗不溜瘦却腰脚并耳聾米醋浸荆三稜夏/浸四日冬浸六日杵為未醋湯調下三錢匕)¶
食醫心鏡(醋主消癰腫散水氣殺邪氣扁鵲/云多食醋損人骨能理諸藥毒熱)¶
又方(治蟬螫人以醋/磨附子傅之)¶
錢相公篋中方(治百節蚰蜒并䖝入耳/以苦醋注之起行即出)¶
<pb:KR3e0029_SBCK_026-2b>¶
又方(治蜈蚣蜘蛛毒以/醋磨生鐵傅之)¶
北夢鎻言(云有少年眼中常見一鏡子趙卿&KR1079;之曰來晨以/魚鱠奉候及期延於闑内從容乆飢候客退方得)¶
(攀接俄而䑓上施一甌芥醋更無他味少年飢甚聞芥醋香/輕啜之逡廵再啜遂覺𦙄中豁然眼花不見卿云君喫魚鱠)¶
(鱠太多芥醋不快故/權誑而愈其疾也)¶
又云(孫光憲家婢抱小兒不覺落/炭火上便以醋泥傅之無痕)¶
子毋秘録(治姙娠月未足胎死不出醋煑大豆服三升死皃/立便分解如未下再服又云醋二升格口灌之)¶
丹房鏡源(米醋煑四黃花諸藥丹砂膽礬/味蜀本酢酒有數種此米酢也)¶
衍義曰(醋酒糟為之乞鄰者是此物然有米醋麥醋&KR0037;醋米/醋最釅入藥多用穀氣全也故勝糟醋産婦房中常)¶
(得醋氣則為佳酸益血也磨雄黄塗蜂蠆亦取其收而不散/也今人食酸則齒軟謂其水生木水氣弱木氣盛故如是造)¶
(靴皮湏得此而紋皺故知/其性收歛不負酸收之說)¶
<pb:KR3e0029_SBCK_026-3a>¶
¶
稻米味苦主温中令人多熱大便堅(陶𨼆居云道家方藥有/俱用稻米粳米此則是)¶
(兩物矣云稻米白如霜又江東無此皆通呼粳爲稻爾不知/其色𩔖復云何也唐本注云稻者穬榖通名爾雅云稌音渡)¶
(稻也秔者不糯之稱一曰秈汜勝之云秔稻秫稻三用種秔/稻四月種秫稻即並稻也今陶爲二事深不可解也今按李)¶
(含光音義云按字書觧粳字云稻也解稻字云稻属也不粘/解粢音慈字云稻餅也明稻米作粢蓋糯米爾其細穅白如)¶
(雪粒大小似粇米曰體性粘滯爲異然今通呼粇糯榖爲稻/所以惑之新舊注殆是臆說今此稻米即糯米也又檢粇粳)¶
(二字同音蓋古人當分别二米爲殊爾臣禹錫等謹按爾雅/云稌稻釋曰别二名也郭云今沛國呼稌詩周頌云豐年多)¶
<pb:KR3e0029_SBCK_026-3b>¶
(黍多稌禮記内則云牛冝稌豳風七月云七月穫稻是一物/也說文云沛國為稻為糯粇稌属也字林云糯粘稻也粇稻)¶
(不粘者然秔糯甚相𩔖粘不粘為異耳依說文稻即糯也江/東呼&KR2009;乃乱切顔師古刋謬正俗云本草所謂稻米者今之)¶
(&KR2009;米耳陶以稬為秫不知稻是稬故&KR0003;之不曉許氏說文解/字日秫稷之粘者稻稌也沛國謂稻為稌又急就篇云稻黍)¶
(秫稷左太冲蜀都&KR1117;云粳稻漠漠益知稻即稬共粳並出矣/然後以稻是有芒之穀故於後或通呼粳&KR2009;總謂之稻孔子)¶
(曰食夫稻周官有稻人之職漢置稻田使者此並指属稻稬/之一色所以後人混稬不知稻本是稬耳陳藏器云糯米性)¶
(㣲寒姙身與雜&KR0079;食之不利子作糜食一斗三消渴乆食之/令人身軟黍米及糯飼小猫犬令脚屈不能行緩人筋故也)¶
(人云稻穰主黃病身作金色煑汁浸之又稻穀芒炒令黃細/研作末酒服之孟詵云糯米寒使人多睡發風動氣不可多)¶
(食又霍亂後吐逆不止清水研一椀飲之即止陳士良云糯/米能行榮衛中血積乆食發心悸及癰疽瘡癤中痛不可合)¶
(酒共食醉難醒觧芫菁毒蕭炳云糯米擁諸經絡氣使四肢/不收發風昬昬主痔疾駱駝脂作煎餅服之空腹與服勿令)¶
(病人知日華子云糯米凉無毒補中益氣止霍亂服一合以/水研服煑粥稻穏治蠱毒濃煎汁服稻稈治黄病通身煑汁)¶
(服)¶
圗經曰(稻米有秔與粳同稻有糯稻舊不載所出州土今有/水田處皆能種之秔糯既通為稻而本經以秔為粳)¶
<pb:KR3e0029_SBCK_026-4a>¶
(米糯為稻米者謹按爾雅云稌音渡稻𥼶曰别二名也郭璞/云沛國呼稌詩頌云多黍多稌禮記内則云牛宜稌豳詩云)¶
(十月穫稻是一物也&KR0003;文觧字云沛國謂稻為糯秔稌属也/字林云糯粘稻也秔稻不䊀者今人呼之者如字林所說也)¶
(本經稱號者如&KR0003;文所說也前條有陳&KR0338;米即秔米以廪軍/人者是也入藥最多稻稈&KR0069;亦主病見劉禹錫傳信方云湖)¶
(南李從事治馬墜撲損用稻稈燒&KR0069;用新熟酒未壓者和糟/入塩和合淋前&KR0069;取汁以淋痛處立差直至背損亦可淋用)¶
(好糟淋&KR0069;亦得不必新壓酒也糯米性寒作酒/則熱糟乃温平亦如大豆與豉醬不同之𩔖耳)¶
︻唐本云(無/毒)¶
外䑓秘要(治渇方糯米二升淘取泔飲訅則定若不渴不湏一/方渴者服當飽研糯米取白汁恣飲之以差為/度)¶
梅師方(治霍亂心悸熱心煩渇以糯米水清/研之冷熟水混取米泔汁任意飲之)¶
孫真人(糯米味甘脾之穀脾/病冝食益氣止泄)¶
食醫心鏡(糯米飰食之主温中/令人多熱利大便)¶
簡要濟衆(治&KR0569;䘐不止服藥不應獨聖散糯米/微炒黄為末毎服二錢新汲水調下)¶
靈𫟍方(治金瘡水毒及竹木簽刺癰疽熱毒等糯三升楝去/粳米入甆盆内於端午前四十九日以冷水浸之一)¶
<pb:KR3e0029_SBCK_026-4b>¶
(日兩度換水輕以手淘轉逼去水勿令攪碎浸至端午日取/出隂乾生絹袋盛掛通風處旋取少許炒令燋黒碾為未冷)¶
(水調如膏藥隨大小裹定瘡口外以絹帛包定更不惡動&KR0033;/候瘡愈若金瘡誤犯生水瘡口作膿洪腫漸甚者急以藥膏)¶
(裹定一二食乆其種處巳消更不作膿直至瘡合若癰疽毒/瘡初發纔覺焮腫赤熱急以藥膏貼之明日掲看腫毒一夜)¶
(便消喉閉及咽喉腫痛吒腮並用藥貼項下及腫處竹木簽/刺者臨卧貼之明日看其刺出在藥內若貼腫處乾即換之)¶
(常令濕為妙惟金瘡及水/毒不可換恐傷動瘡口)¶
傷寒𩔖要(治天行熱病手腫欲脫/者以稻穰&KR0069;汁漬之佳)¶
楊氏産乳(療霍亂心煩悶亂渇不止糯米三合以水/五升細研和&KR0097;一合研濾取汁分兩服)¶
慱物志(馬食榖足/重不行)¶
衍義曰(稻米今造酒者是此水田米皆謂之稻前既言粳米/即此稻米乃糯稻無疑温故可以為酒酒為陽故多)¶
(熱又令人大便堅非糯稻孰能與於此西/域記天竺國土溽熱稻&KR0010;四熟亦可驗矣)¶
<pb:KR3e0029_SBCK_026-5a>¶
¶
稷米味甘無毒主益氣&KR0024;不足(陶𨼆居云稷米亦不識書多/云黍與稷相似又有稌音渡)¶
(亦不知是何米詩云黍稷稻梁禾麻菽麥此即八穀也俗人/莫能證辨如此穀稼尚弗能明而况芝英乎按汜勝之種植)¶
(書有黍即如前&KR0003;無稷有稻猶是稉榖梁是秫米即是粟莖/仲舒云禾是粟苗麻是胡麻枲是大麻菽是大豆大豆有两)¶
(種小豆一名荅丁合切有三四種麥有大小穬穬即宿麥亦/謂種麥如此諸榖之限也菰米一名彫胡可作餅又漢中有)¶
(一種名枲梁粒如粟而皮黒亦可食釀為酒甚消玉又有烏/禾生野中如薭歩賣切荒年代粮而殺&KR0393;煑以沃地螻蚓皆)¶
(死薭亦可食凡此之𩔖復有數種爾唐本注云吕氏春秋云/飯之羙者有陽山之穄髙誘曰𨵿西謂之麋兾州謂之䵖音)¶
<pb:KR3e0029_SBCK_026-5b>¶
(撁廣雅云䵖穄也禮記云𥙊宗廟稷曰明粢穆天子傳云赤/烏之人獻穄百載音在說文云稷五穀長田正也自商巳来)¶
(周弃主之此官名非榖號也又按先儒以為粟𩔖或言粟之/上者爾雅云粢稷也傳云粢盛解云黍稷為粢汜勝之種植)¶
(書又不言稷陶云八榖者黍稷稻粱禾麻菽麥俗人尚不能/辨况芝英乎即有稷禾明非粟也本草有稷不載穄稷即稷)¶
(也今楚人謂之稷𨵿中謂之糜呼其米為黃米與黍為仙秫/故其苗與黍同𩔖陶引詩云稷恐與黍相似斯並得之矣儒)¶
(家但說其義而不知其實也尋鄭玄注禮王𤓰云是菝葜謂/柤為梨之不藏者周官瘍人主祝藥云祝當為注義如附著)¶
(此尺有所短爾臣禹錫等謹按陳藏器云彫胡是菰蔣草米/古今所責彫胡性冷止渇內則云魚宜菰枲粱按枲梁亦粱)¶
(之𩔖消玉未聞按糜穄一物性冷塞北最多廣雅云穄也如/黍黒色稗有二種一黄白一紫黑其紫黑者𦬊有毛北人呼)¶
(為烏禾又云五穀燒作&KR0069;𤑔主惡瘡疥癬蟲瘻疽螫毒塗之/和松脂雄黃燒&KR0069;更良作法如甲煎為之孟詵云稷益諸不)¶
(足山東多食服丹石人發熱食之熱消也發三十六種冷病/氣入穀之中最為下苗黍乃作酒此乃作飯用之殊途不與)¶
(瓠子同食令冷病發發即黍釀汁飲之即差日華子云稷米/冷治熱壓丹石毒多食發冷氣能觧苦瓠毒不可與川附子)¶
(同/服)¶
圗經曰(稷米今所謂穄米也舊不著所出州土今出粟米處/皆能種之書傳皆稱稷為五穀之長五穀不可遍祭)¶
<pb:KR3e0029_SBCK_026-6a>¶
(故祀其長以配社吕氏春秋云飯之羙者有陽山之穄高誘/云𨵿西謂之糜冀州謂之䵖音撁皆一物也廣雅觧云如黍)¶
(黑色稗有二種一黃白一紫黑其𬗋黑者其𦬊有毛北人呼/為烏禾是也今人不甚珍此惟祠事則用之農家種之以備)¶
(他穀之不熟/則為粮耳)¶
︻食療(黍之莖穗人家用作提拂以将掃地食苦瓠毒煑汁/飲之即止又破提掃煑取汁浴之去浮腫又和小豆)¶
(煑汁服之/下小便)¶
外䑓秘要(治脚氣衝心悶洗脚漬脚湯以糜穰一石内&KR3876;中/多煑取濃汁去滓内椒目一升更煎十餘沸漬脚)¶
(三兩度如冷/温漬洗差)¶
食醫心鏡(益氣力安中補不足利/胃冝脾稷米飰食之良)¶
曹子建(七啓芳菰精稗注云菰稗草/名其實如細米可以為飰)¶
衍義曰(稷米今謂之穄米先謂米熟又其香可愛故取/以供𥙊祀然發故疾只堪為飰不粘着其味淡)¶
<pb:KR3e0029_SBCK_026-6b>¶
¶
腐婢味辛平無毒主痎(音/皆)瘧寒熱邪氣洩痢隂不起正消渇¶
病酒頭痛生漢中即小豆花也七月採隂乾(陶𨼆居云花用/異實故其類不)¶
(得同品方家都不用之今自可依其所主以為療也但未解/何故有腐婢之名本經不云是小豆花後醫顯之爾未知審)¶
(是否今海邉有小𣗳狀似梔子莖條多曲氣作腐臭土人呼/為腐婢用療瘻有効亦酒漬皮療心腹恐此當是真若爾此)¶
(條&KR0063;在木部下品卷中唐本注云腐婢山南相承以為葛花/本經云小豆花陶復稱海邉小𣗳未知孰是然葛花消酒大)¶
(勝豆花葛根亦能消酒小豆全無此効校量葛豆二花葛為/真也今按别本注云小豆花亦有腐氣經云病酒頭痛即明)¶
<pb:KR3e0029_SBCK_026-7a>¶
(其療同矣葛根條中見其花并小豆花乾末服方寸匕飲多/不如醉唐注證葛花是腐婢非也陶隠海邉有小𣗳土人呼)¶
(為腐婢其如經稱小豆花是腐婢二家所&KR0003;證據並非臣巨/錫等謹按藥性論云赤小豆花名腐婢能消酒毒明目散氣)¶
(滿不能食煑一蝢服之又下/水氣并治小兒丹毒熱腫)¶
圗經曰(腐婢小豆花也生漢中今處處有之陶𨼆居以為海/邉有小木狀似梔子氣作臭腐土人呼為腐婢疑是)¶
(此蘇㳟云山南相承呼為葛花是也今注云小豆花亦有腐/氣按本經云主病酒頭痛海邉小木自主瘧及心腹痛葛花)¶
(不言主酒病注云并小豆花末服方寸匕飲酒不知醉然則/三物皆有腐婢名是異𩔖同名耳本經此比甚多也一說赤)¶
(小豆花亦/主酒病)¶
︻外䑓秘要(治渇小便利復非淋小/豆藿一把搗取汁頓服)¶
食醫心鏡(主瘄瘧寒熱邪氣泄痢隂氣不足止渇及病酒/頭痛以小豆花於豉中煑五味調和作羹食之)¶
别說云(謹按腐婢今既收在此乃是小豆花設有别物同名/自從所說不必多辨外䑓小豆治失血&KR0057;多功用殊)¶
(勝)¶
醬味鹹酸冷利主除熱止煩滿殺百藥熱湯及火毒(陶𨼆居/云醬多)¶
<pb:KR3e0029_SBCK_026-7b>¶
(以豆作純麥者少今此當是豆者亦以乆乆者彌好又有&KR0079;/醬魚醬皆呼爲&KR0701;不入藥用唐本注云又有榆仁醬亦辛羙)¶
(利大小便蕪荑醬大羙殺三蟲雖有少&KR0424;亦辛好也臣禹錫/等謹按日華子云醬無毒殺一切魚&KR0079;莱&KR0188;蕈毒并治蛇蟲)¶
(蜂蠆/等毒)¶
︻食療(主火毒殺百藥發小兒無辜小麥醬不如豆又榆仁/醬亦辛美殺諸蟲利大小便心腹悪氣不宜多食又)¶
(蕪荑醬功力强於榆仁醬多食落髪麞雉/兎及鳢魚醬皆不可多食為陳乆故也)¶
聖惠方(治飛蛾入耳醬汁灌入耳/即岀又撃銅器於耳傍)¶
千金方(治指掣痛以醬清和/&KR0097;任多少温傅之愈)¶
肘後方(湯火燒灼未成/瘡豆醬汁傅之)¶
楊氏産乳(姙娠不得豆醬合崔/&KR0079;食之令兒面黑)¶
衍義曰(醬聖人以謂不得即不食意欲五味/和五藏悅而受之此亦安樂之一端)¶
陳&KR0338;米味鹹酸温無毒主下氣除煩渇調胃止&KR0165;(陶𨼆居云/此今乆入)¶
(倉陳赤者湯中多用之人以作醋勝於新粳米也臣禹錫等/謹按陳土良云陳倉米平胃口止&KR0165;瀉煖脾去憊氣宜作湯)¶
<pb:KR3e0029_SBCK_026-8a>¶
(食日華子云陳倉/米&KR0024;五藏澀腸胃)¶
︻陳藏器云(和馬&KR0079;食之發痼疾凡熱食即熱冷食即冷假/以火氣也體自温平吳人以粟為良漢地以粳)¶
(為善亦猶吴紵鄭縞盖貴遠賤/近之義爲確論其功粟居前也)¶
食療(炊作乾飰食之止痢&KR0024;中益氣堅筋骨通血脉起陽道/又毒腫𢙣瘡乆陳者蒸作飰和酢封腫上立差卒心痛)¶
(研取汁服之北人炊之於甕中水/浸令酸食之煖五藏六腑之氣)¶
食醫心鏡(除煩熱下氣調胃/止泄痢作飰食之)¶
衍義曰(陳&KR0338;米今經與諸家注說皆不言是秔米為復是粟/米然秔粟二米陳者性皆冷頻食之令人自利與經)¶
(所&KR0003;稍戾煎煑亦無膏膩入藥者今人多用新粟米至如春/杵頭細糠又復不言新陳秔粟然皆不及新稻粟二糠陳則)¶
(氣味巳/腐敗)¶
<pb:KR3e0029_SBCK_026-8b>¶
¶
甖子粟味甘平無毒主丹石發動不下食和竹𤁋煑作粥食¶
之極羙一名象榖一名米囊一名御米花紅白色似髇(音/哮)箭¶
頭中有米亦名囊子(今附臣禹錫等謹按陳藏噐云甖子粟/嵩陽子曰其花四葉有淺紅暈子也)¶
圗經曰(甖子粟舊不著所出州土今處處有之人家園庭多/蒔以為飾花有紅白二種微腥氣其實作瓶子似髇)¶
(音哮箭頭中有米極細種之甚難圃人隔年糞地九月布子/渉冬至春始生苗極繁茂矣不爾種之多不岀出亦不茂俟)¶
(其缾焦黃則採之主行風氣驅逐邪熱治反胃𦙄中痰殢及/丹石發動亦可合竹𤁋作粥大佳然性寒利大小腸不冝多)¶
(食食過度則動膀胱氣耳南唐食醫方療反胃不下飲食甖/粟粥法白甖粟米二合人參末三大錢生山芋五寸長細切)¶
<pb:KR3e0029_SBCK_026-9a>¶
(研三物以水一升二合煑取六合入生薑汁及塩花/少許攪匀分二服不計早晚食之亦不妨别服湯丸)¶
衍義曰(甖子粟其花亦有多葉者其子一甖數千萬粒大小/如葶&KR0995;子其色白隔年種則佳研子以水煎仍加&KR0097;)¶
(為甖粟湯服/石人甚宜飲)¶
　　　一十一種陳藏器餘¶
師草實味甘平無毒主不飢&KR0127;身出東海洲島似大麥秋熟¶
一名禹餘粮非石之餘粮也¶
︻海藥(其實如毬子八月收之彼常飡之物主&KR0024;虚羸乏損/温腸胃止嘔逆乆食健人一名然榖中國人未曽見)¶
(也)¶
寒食飰主滅瘢痕有舊瘢及雜瘡並細研傅之飯&KR0069;主病後¶
食療¶
︻外䑓秘要(治蛟龍瘕寒食餳三升毎服五合一/日三服遂吐出蛟龍有两頭及尾也)¶
菵米味甘寒無毒主利腸胃益氣力乆食不飢去熱益人可¶
<pb:KR3e0029_SBCK_026-9b>¶
爲飰生水田中苗子似小麥而小四月熟爾雅云守田似燕¶
麥可食一名守氣也¶
狼尾草子作黍食之令人不飢似茅作穗生澤地廣志云可¶
作黍爾雅云孟狼尾今人呼爲狼茅子蒯草子亦堪食如秔¶
米苗似茅¶
胡豆子味甘無毒主消渇勿與塩煑食之苗似豆生野田間¶
米中往往有之¶
東廧味甘平無毒益氣&KR0127;身乆服不飢堅筋骨能歩行生河¶
西苗似蓬子似葵可爲飯魏書曰東廧生焉九月十月熟廣¶
志曰東廧之子似葵青色并凉間有之河西人語貸我東廧¶
償爾田梁廧(疾羊/切)¶
麥苗味辛寒無毒主蠱煑取汁細絹濾服之穩(與本/同)即芒粃¶
<pb:KR3e0029_SBCK_026-10a>¶
也¶
糟筍中酒味鹹平無毒主&KR0938;氣嘔逆小兒乳和少牛乳飲之¶
亦可單服少許磨&KR1349;痬風此糟筍節中水也¶
社酒噴屋四壁去蚊子内小兒口中令速語此𥙊祀社餘者¶
酒也¶
蓬草子作飯食之無異粇米儉年食之也¶
寒食麥人粥有小毒主咳嗽下熱氣調中和杏仁作之佳也¶
千金方(治蛟龍病寒食强餳開皇六年有人正月食芹得之/其病發似癎面色青黄服寒食强餳二年日三吐出)¶
(蛟龍有兩/頭可驗)¶
重修政和經史證𩔖備用本草卷第二十六¶
<pb:KR3e0029_SBCK_026-10b>¶
